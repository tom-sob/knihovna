<!DOCTYPE html>
<html>
<head>
<title>Podstata dalšího pokroku</title>
<link rel="shortcut icon" href="favicon.ico" type="image/ico">
<link rel="icon" href="favicon.ico" type="image/ico">
<meta name="viewport" content="width=device-width; initial-scale=1.0;" />
<meta name="copyright" content="">
<meta name="keywords" content="">
<meta name="description" content="">
<meta http-equiv="content-style-type" content="text/css">
<style>
@media (max-width: 600px) {
        #telo {
	padding-right: 20px;
	padding-left: 20px;
	font-size: 20px;
        }
    }
@media (min-width: 1280px) {
        #telo {
	font-size: 20px;
        }
    }
@font-face {
font-family: "Times";
src: url("times.ttf");
}
@font-face {
font-family: "Times Bold";
src: url("timesbold.ttf");
}
.back-to-top {
    position: fixed;
    bottom: 5em;
    right: 50px;
    text-decoration: none;
    color: #ffffff;
    background-color: rgba(235, 235, 235, 0.75);
    font-size: 17px;
    padding: 1em;
    z-index: 999;
}

.back-to-top:hover {    
    background-color: rgba(135, 135, 135, 0.50);
}
body {
	font-size: 26px;
	hyphens: auto;
	font-family: 'Times';
}
h1 {
	color: blue;
	text-align: center;
	font-size: 2.6em;
	font-weight: normal;
	font-family: 'Times Bold';
}
h2 {
	color: black;
	text-align: center;
	font-size: 1.8em;
	font-family: 'Times Bold'
}
h3 {
	color: black;
	text-align: left;
	font-size: 1.4em;
	font-weight: bold;
	margin-bottom: 4px;
	font-family: 'Times Bold'
}
h4 {
	font-family: 'Times Bold';
}
#telo
{
	margin: 0 auto;
	max-width: 600px;
	min-width: 30px;
	text-align: justify;
	background: transparent;
}

#obsah
{
	margin: 0 auto;
	font-size: 1em;
	text-align: left;
}

a
{
	text-decoration: none;
	color: #220079;
}

p
{
	text-indent: 20px;
}

img
{
	border-spacing: 0;
	margin: 0;
}
</style>
</head>
<body>
<div id="telo">

<br><div style="text-align: center">
<h1><strong>PODSTATA DALŠÍHO POKROKU</strong></h1>
<font color="blue">
<p>(Česká verze)</p>
<p><b>Li Hongzhi</b></p>
<p><br>
</p>
</font></div>
<p>&nbsp;</p>
<hr>
<br>
<div id="obsah">
  <h2><a id="obsah">Obsah</a></h2>
  <h3><a href="#1_0">Podstata dalšího pokroku I</a></h3>
<a href="#1_1">O Dafa (<em>Lunyu</em>)<br></a>
<a href="#1_2">Bohatství se ctností<br></a>
<a href="#1_3">Široký a nesmírný<br></a>
<a href="#1_4">Opravdová kultivace<br></a>
<a href="#1_5">Mějte jasnou mysl<br></a>
<a href="#1_6">Osvícení<br></a>
<a href="#1_7">Proč člověk nemůže vidět<br></a>
<a href="#1_8">Studium Fa<br></a>
<a href="#1_9">Jak poskytovat podporu<br></a>
<a href="#1_10">Nebeská klenba<br></a>
<a href="#1_11">Úrovně<br></a>
<a href="#1_12">Co je prázdnota?<br></a>
<a href="#1_13">Odhodlání<br></a>
<a href="#1_14">Učení buddhismu jsou nejslabší a nejmenší částí Buddhova Fa<br></a>
<a href="#1_15">Co je moudrost?<br></a>
<a href="#1_16">Není to práce, ale kultivační praxe<br></a>
<a href="#1_17">Praktikování kultivace po odchodu do důchodu<br></a>
<a href="#1_18">Náprava Fa<br></a>
<a href="#1_19">Mudrc<br></a>
<a href="#1_20">Vstoupit do učení k Učiteli<br></a>
<a href="#1_21">Výslovná připomínka<br></a>
<a href="#1_22">Pro koho praktikujete kultivaci?<br></a>
<a href="#1_23">Názvosloví Buddhova Fa<br></a>
<a href="#1_24">Utište vnější kultivací vnitřního<br></a>
<a href="#1_25">Pokračujte v odstraňování připoutání<br></a>
<a href="#1_26">Potvrzení<br></a>
<a href="#1_27">Kultivující je s tím přirozeně spojen<br>
</a>
<a href="#1_28">Co je Snášenlivost (<em>Ren</em>)?<br></a>
<a href="#1_29">Co je to slepá víra (<em>mi xin</em>)?<br></a>
<a href="#1_30">Karma nemoci<br></a>
<a href="#1_31">Čemu se mají praktikující vyhýbat<br></a>
<a href="#1_32">Dokonalý soulad<br></a>
<a href="#1_33">Neopomenutí<br></a>
<a href="#1_34">Kultivace a práce<br></a>
<a href="#1_35">Oprava<br></a>
<a href="#1_36">Nezměnitelný<br></a>
<a href="#1_37">Nedělejte troufalá vyhlášení<br></a>
<a href="#1_38">Probuzení<br></a>
<a href="#1_39">Pevnost Fa<br></a>
<a href="#1_40">Kultivační praxe a nesení zodpovědnosti<br></a>
<a href="#1_41">Co dělat s rukopisy písem<br></a>
<a href="#1_42">Konference Fa<br></a>
<a href="#1_43">Dopis hlavnímu asistenčnímu centru Dafa v Shijiazhuangu<br></a>
<a href="#1_44">Náprava vlastního charakteru<br></a>
<a href="#1_45">Stručné vysvětlení Shan<br></a>
<a href="#1_46">Dodatek k „Nápravě vlastního charakteru“<br></a>
<a href="#1_47">Buddhovská povaha a démonická povaha<br></a>
<a href="#1_48">Velké odhalení<br></a>
<a href="#1_49">Kultivační praxe není politika<br></a>
<a href="#1_50">Zodpovědná osoba je také praktikujícím<br></a>
<a href="#1_51">Co je kultivační praxe?<br></a>
<a href="#1_52">Dafa bude navěky čistý jako diamant<br></a>
<a href="#1_53">Další porozumění<br></a>
<a href="#1_54">Slova varování<br></a>
<a href="#1_55">Dafa si nikdy není možné přivlastňovat<br></a>
<a href="#1_56">Co je osvícení?<br></a>
<a href="#1_57">Přetváření lidstva<br></a>
<a href="#1_58">Úpadek<br></a>
<a href="#1_59">Neopomenutí v buddhovské povaze<br></a>
<a href="#1_60">Jasná mysl<br></a>
<a href="#1_61">Navždy si pamatujte<br></a>
<a href="#1_62">Těžký úder<br></a>
<a href="#1_63">Další poznámka ke kritériím hodnocení<br></a>
<a href="#1_64">Konečný závěr<br></a>
<a href="#1_65">Rozhovor s Časem<br></a>
<a href="#1_66">Vysvětlení k Fa<br></a>
<a href="#1_67">Opusťte lidská připoutání a pokračujte ve skutečné kultivaci<br></a>
<a href="#1_68">Držte se střední cesty<br></a>
<a href="#1_69">Fa napravuje lidské srdce<br></a>
<a href="#1_70">Zásady pro učedníky, kteří jsou mnichy a mniškami<br></a>
<a href="#1_71">Prostředí<br></a>
<a href="#1_72">Vykopat s kořeny<br></a>
<a href="#1_73">Pro koho existujete?<br></a>
<a href="#1_74">Rozplynout se ve Fa<br></a>
<a href="#1_75">Buddhův Fa a buddhismus<br></a>
<a href="#1_76">Dlouhodobým studentům z Pekingu<br></a>
<a href="#1_77">Asistenčnímu centru Falun Dafa v Shandongu<br></a>
<a href="#1_78">Dafa není možné využívat<br></a>
<a href="#1_79">Odhodlání a pevnost<br></a>
<a href="#1_80">Zbavte se démonické povahy<br></a>
<h3><a href="#slovnik">Podstata dalšího pokroku I</a>I</h3>
<a href="#0_0">O Dafa<br>
</a>
<h3><a href="#slovnik">Podstata dalšího pokroku I</a>II</h3>
<a href="#0_0">O Dafa</a>
<h3><a href="#slovnik">Slovník pojmů</a></h3>
</div>
<br>
<hr>
<p>&nbsp;</p>
<h2 id="1_0">Podstata dalšího pokroku I</h2>
<h3 id="1_1">O Dafa (<em>Lunyu</em>)</h3>
<p>Dafa  je moudrostí Stvořitele. Je základem stvoření světa, na něm stojí nebesa, země  a vesmír.  Zahrnuje všechny věci, od těch nejnepatrnějších k ještě větším, než jsou ty  nesmírně veliké,  a přitom se na každé úrovni existence kosmického těla projevuje odlišným způsobem. Z  hlubin kosmického těla se poprvé objevují ty nejdrobnější částice, následují  vrstvy, jedna za druhou,  nespočetných částic lišících se velikostí, od malých k velkým, a dosahují až  k vnějším úrovním,  které lidstvo zná – k atomům, molekulám, planetám a galaxiím – a ještě dál, k  tomu, co  je ještě větší. Částice rozmanitých velikostí vytvářejí životy rozmanitých  velikostí i světy rozmanitých  velikostí, které prostupují celým kosmickým tělem. Život na kterékoli úrovni částic  vnímá částice té další, větší úrovně jako planety na obloze, a je tomu tak na  každé úrovni.  Životům na každé úrovni vesmíru se zdá, že takto to pokračuje neustále do  nekonečna. Právě  Dafa vytvořil čas a prostor, rozmanité množství životů a druhů a veškerá stvoření  světů. Vše  mu vděčí za svou existenci, nic mimo něj neexistuje. Na různých úrovních to všechno  je konkrétním  vyjádřením vlastností Dafa: <em>Zhen</em>, <em>Shan </em>a <em>Ren</em>.</p>
<p>Ať  jsou lidské prostředky k výzkumu vesmíru a zkoumání života jakkoliv pokročilé, získané  poznatky se omezují pouze na určitou část této jedné dimenze, kde na nízké  úrovni vesmíru  žijí lidské bytosti. Už dříve, během civilizací, které předcházely historii,  lidé prozkoumali  jiné planety. I když dosáhli velkých výšek a vzdáleností, lidstvu se ještě  nikdy nepodařilo  překročit dimenzi, ve které existuje. Pravdivý obraz vesmíru bude lidstvu vždy unikat.  Má-li lidská bytost pochopit záhady vesmíru, časoprostoru a lidského těla, musí  se začít  věnovat kultivaci pravé Cesty, a tím dosáhnout pravého osvícení a pozvednout  úroveň své  existence. Kultivací se pozvedne její morální charakter a jakmile se naučí  rozlišovat to, co je  vskutku dobré, od zlého, ctnost od neřesti, a překročí lidskou úroveň, uvidí  skutečnost vesmíru  i životy jiných úrovní a dimenzí a získá k nim přístup. </p>
<p>I  když lidé často tvrdí, že jejich vědecké úsilí slouží k tomu, aby &bdquo;se zlepšila  kvalita života&ldquo;,  žene je technologická soutěživost. A ve většině případů se to stalo teprve  poté, co lidé odstrčili  bohy a opustili mravní zásady, které u nich měly zajistit sebekázeň. A právě z  těchto důvodů  byly minulé civilizace mnohokrát zničeny. Lidské zkoumání se nutně omezuje na tento  hmotný svět a takovými metodami se studuje pouze to, co se uznává. Současně věci, které  jsou v lidské dimenzi nehmatatelné nebo neviditelné, ale objektivně existují a  v tomto přítomném  světě se skutečně projevují – jako duchovno, víra, božské slovo a zázraky – se považují  za tabu, protože lidé odvrhli bohy. </p>
<p>Jestliže  bude lidská rasa schopna si zlepšit charakter, chování a myšlení, pokud je založí  na morálních  hodnotách, bude možné, aby civilizace přetrvala, a dokonce aby se v lidském světě opět  odehrávaly zázraky. Mnohokrát v minulosti se na tomto světě objevily kultury,  které byly zároveň  božské a lidské, a pomohly lidem dospět k pravdivějšímu pochopení života a vesmíru.  Když lidé ukáží náležitý respekt a úctu k tomu, jak se Dafa v tomto světě  projevuje, oni,  jejich rasa nebo národ, se budou těšit požehnání anebo poctě. Byl to Dafa –  Velký Zákon vesmíru  – který vytvořil kosmické tělo, vesmír, život a veškerá stvoření světů. Jakýkoli  život, který  se od Dafa odvrací, je vskutku zkažený. Každý člověk, který se dokáže Dafa přizpůsobit,  je opravdu dobrým člověkem a bude odměněn a požehnán zdravím a štěstím. A kterýkoliv  kultivující, který je schopen se s Dafa sjednotit, je osvíceným – bohem.</p>
<div style="text-align: right">
  <p>Li Hongzhi<br>
    24. května 2015</p>
</div>
<h3 id="1_2">Bohatství se ctností</h3>
<p>Dávní lidé říkali: „Peníze jsou něčím mimo toto fyzické tělo.“ Každý to ví, ale každý se za nimi žene. Mladý muž je hledá, aby uspokojil své touhy, mladá žena je chce, aby se zkrášlila a žila v přepychu, starší člověk je hledá, aby se ve stáří o sebe mohl postarat, vzdělaný člověk je chce kvůli své pověsti, státní úředník kvůli nim plní své povinnosti, a tak dále. Takže, každý se za nimi žene.</p>
<p>Někteří lidé o ně dokonce soutěží a bojují. Ti, kteří jsou agresivní, kvůli nim riskují, prchliví lidé se kvůli nim uchýlí k násilí, aby je získali, závistiví lidé možná kvůli nim umřou ve hněvu. Povinností vládce a úředníků je obohatit národ, ale podporovat zbožňování peněz je tím nejhorším postupem, jaký lze zvolit. Bohatství bez ctnosti ublíží všem vnímajícím bytostem, zatímco bohatství se ctností je nadějí všech lidí. Proto se člověk nemůže stát bohatým bez toho, aby prosazoval ctnost.</p>
<p>Ctnost se hromadí v minulých životech. Zda se někdo stane králem, úředníkem, zámožným člověkem nebo šlechtou, vše pochází ze ctnosti. Žádná ctnost, žádný zisk, ztráta ctnosti znamená ztrátu všeho. Proto si ti, kdo usilují o moc a hledají bohatství, musejí nejdříve nahromadit ctnost. Přetrpění těžkostí a konání dobrých skutků může nahromadit ctnost mezi lidmi. Aby toho člověk dosáhl, musí rozumět principu příčiny a následku. S tímto poznáním budou úředníci a lid moci uplatňovat sebeovládání a pod nebesy zavládne blahobyt a mír.</p>
<div style="text-align: right">
  <p>Li Hongzhi<br>
    27. ledna 1995</p>
</div>
<h3 id="1_3">Široký a nesmírný</h3>
<p>Principy Falun Dafa mohou poskytnout vedení v kultivační praxi každému, a také v náboženské víře. Toto je princip vesmíru, opravdový Fa, který nikdy nebyl učen. Lidem v minulosti nebylo dovoleno znát princip tohoto vesmíru (Buddhův Fa), který přesahuje všechny akademické teorie a morální zásady lidské společnosti od pradávna až do dneška. Co v minulosti učila náboženství a co lidé prožili, byly pouze povrchní charakteristiky a plytké jevy, zatímco široký a nesmírný, hluboký vnitřní význam Fa se může projevit jen praktikujícím a může být pochopen a poznán jen praktikujícími, kteří jsou na různých úrovních opravdové kultivace. Jedině potom může člověk skutečně uvidět, co je Fa.</p>
<div style="text-align: right">
  <p>Li Hongzhi<br>
    6. února 1995</p>
</div>
<h3 id="1_4">Opravdová kultivace</h3>
<p>Moji učedníci opravdové kultivace, co vás učím, je zákon kultivace Buddhy a Taa. Vy si však u mne vyléváte stížnosti nad ztrátou svého světského prospěchu, místo toho, abyste byli nešťastní, že se nedokážete vzdát obyčejných lidských připoutání. Je tohle kultivace? Zda se můžete vzdát myšlení obyčejného člověka, je osudnou zkouškou na cestě k tomu, abyste se stali skutečně mimořádnou bytostí. Každý učedník opravdové kultivace tímhle musí projít, protože je to hranice mezi praktikujícím a obyčejným člověkem.</p>
<p>Ve skutečnosti, když se trápíte nad tím, že bylo ublíženo vaší pověsti, prospěchu a citům mezi světskými lidmi, to už ukazuje, že se nemůžete vzdát připoutání obyčejných lidí. Musíte si zapamatovat toto: samotná kultivace není bolestivá – klíč je v tom, že se nejste schopni vzdát připoutání obyčejných lidí. Jen když se hodláte vzdát své pověsti, prospěchu a citů, ucítíte bolest.</p>
<p>Klesli jste sem ze svatého, neposkvrněného a neporovnatelně nádherného světa, protože jste si na té úrovni vyvinuli připoutání. Potom, co jste spadli do světa, který je v porovnání nejšpinavější, místo abyste se kultivovali a spěchali nazpět, nevzdáváte se těch špinavých věcí, na kterých lpíte v tomto špinavém světě, a dokonce se trápíte z jejich nepatrné ztráty. Víte, že Buddha kdysi žebral o jídlo mezi světskými lidmi, aby vás spasil? Dnes znovu ještě jednou do široka otevírám dveře a učím tento Dafa, abych vás spasil. Nikdy jsem necítil hořkost nad těmi nesčetnými těžkostmi, kterými jsem trpěl. Co tedy máte, čeho se ještě nemůžete vzdát? Můžete si vzít do nebe věci, kterých se ve svém srdci nemůžete vzdát?</p>
<div style="text-align: right">
  <p>Li Hongzhi<br>
    22. května 1995</p>
</div>
<h3 id="1_5">Mějte jasnou mysl</h3>
<p>Řekl jsem některým praktikujícím, že extrémní myšlenky jsou způsobeny karmou myšlenek, ale mnozí praktikující nyní považují všechny své špatné myšlenky v každodenním životě za karmu myšlenek. To není správné. Co budete kultivovat, když už nemáte žádné špatné myšlenky?! Když jste už tak čistý, nejste už Buddhou? To je nesprávné porozumění. Jen když vaše mysl prudce projevuje špinavé myšlenky nebo proklíná Učitele, Dafa, jiné lidi a tak dále, a vy se jich nemůžete zbavit nebo je potlačit, tak to je karma myšlenek. Je však také nějaká slabá karma myšlenek, ale je jiná než normální myšlenky či nápady. V tomto musíte mít jasno.</p>
<div style="text-align: right">
  <p>Li Hongzhi<br>
    23. května 1995</p>
</div>
<h3 id="1_6">Osvícení</h3>
<p>V kalném světě rozmanitých smrtelných bytostí jsou perly pomíchány s rybíma očima. Do tohoto světa Tathágata sestoupí, aniž si toho někdo všimne. Když učí Fa, zlé cesty musejí zasahovat. Tao a zlé cesty se učí současně a v tomtéž světě. Uprostřed pravdy a klamu je důležité osvícení. Jak je rozlišit? Určitě budou existovat lidé s dobrými vrozenými vlastnostmi. Ti, kteří skutečně mají předurčený vztah a mohou se osvítit, přijdou jeden po druhém, budou následovat Tao a obdrží Fa. Rozliší spravedlivé od zlého, dostanou opravdová učení, rozjasní své tělo, zvýší si moudrost, obohatí své srdce a vstoupí na loď Fa, bezstarostně a nenuceně. Jak nádherné! Snažte se ze všech sil, až k dokončení kultivace.</p>
<p>Ti, kteří přežívají ve světě beze směru a s chatrnou kvalitou osvícení, žijí pro peníze, umírají pro moc a pocítí radost nebo strach kvůli nepodstatným ziskům. Trpce mezi sebou soutěží, a tak po celý život hromadí karmu. Když takoví lidé uslyší Fa, vysmívají se mu a z úst vyplivují slovo „pověra“, protože ho zaručeně shledají těžko pochopitelným a těžko mu ve svém srdci uvěří. Takoví lidé jsou osoby nízké úrovně. Je těžké je spasit, protože mají tak velkou karmu, že jim zahalila tělo a zapečetila moudrost, a jejich původní povaha se ztratila.</p>
<div style="text-align: right">
  <p>Li Hongzhi<br>
    14. června 1995</p>
</div>
<h3 id="1_7">Proč člověk nemůže vidět</h3>
<p>&bdquo;Vidět znamená věřit – co se nevidí, tomu se nevěří.&ldquo; Toto je názor  průměrného člověka. Lidé jsou ztraceni v iluzi a vytvořili mnoho karmy. Jak by  mohli vidět, když jejich původní povaha je zatemněna? Osvícení přichází před  viděním. Kultivujte svoji mysl a odstraňujte svoji karmu. Když vaše pravá povaha vystoupí, budete schopni vidět. Vidět či nevidět – to pro mudrce nemá význam. Opírá se o svoji  schopnost osvícení, a tak může dosáhnout Dovršení. Lidé mohou a nemusejí vidět,  toto je určeno jejich úrovní a jejich vrozenými vlastnostmi. Důvodem, proč  většina kultivujících nevidí, je to, že se snaží vidět, což je připoutání.  Pokud se jej tedy nevzdají, neuvidí. Toto převážně pochází z karmických  překážek, nevhodného prostředí nebo ze způsobu, jakým se člověk kultivuje. Je  množství důvodů, lišících se od člověka k člověku. Dokonce i osoba, která je  schopna vidět, nemusí vidět jasně, protože pouze nejasné  vidění může člověka  osvítit k Tao. Když člověk  může vidět všechno  jasně, jako by byl osobně na  scéně, dosáhl Odemčení gongu (<em>kaigong</em>)  a nemůže už dále praktikovat kultivaci, protože už pro něj není nic, k čemu by  se osvítil.</p>
<div style="text-align: right">
  <p>Li Hongzhi<br>
    16. června  1995</p>
</div>
<h3 id="1_8">Studium Fa</h3>
<p>Při studování Dafa by si intelektuálové měli být vědomi  nejvýznamnějšího problému: studují Dafa stejným způsobem, jako světští lidé  studují teoretické spisy, například vybírají důležité citáty slavných, aby je  porovnali se svými postupy. Toto bude brzdit praktikujícího při pokroku. Navíc  poté, co pochopí, že Dafa má hluboký vnitřní význam a věci z vysokých úrovní,  které mohou vést kultivační praxi na různých úrovních, se ho někteří lidé  dokonce pokoušejí zkoumat slovo za slovem, ale nakonec nic nenajdou. Tyto  návyky, získané studováním politických teorií během dlouhého časového období,  jsou také prvky, které zasahují do kultivační praxe a vedou k nesprávnému  pochopení Fa.</p>
<p>Když studujete Fa, neměli byste vyhledávat důležité části, zatímco se  tvrdohlavě snažíte rozluštit určitý problém. Toto je ve skutečnosti (s výjimkou  těch problémů, které potřebují okamžité řešení) také forma připoutání. Jediná  cesta, jak získat dobré pochopení Dafa, je studovat ho bez jakéhokoliv záměru.  Pokaždé, když skončíte se čtením <em>Zhuan  Falunu </em>a něco jste pochopili, udělali  jste pokrok. Dokonce  i kdybyste po jeho  přečtení pochopili pouze jednu  věc, skutečně jste udělali pokrok.</p>
<p>Ve skutečnosti v kultivační praxi stoupáte pomocí neustálého  sebezlepšování postupně a nevědomě. Pamatujte: člověk by měl získávat věci  přirozeně, bez toho, aby o ně usiloval.</p>
<div style="text-align: right">
  <p>Li Hongzhi<br>
    9. září 1995</p>
</div>
<h3 id="1_9">Jak poskytovat podporu</h3>
<p>Mnoho asistentů v různých oblastech má velmi vysoké pochopení Dafa.  Jsou schopni jít dobrým příkladem svým chováním a dobře se činí při  organizování svých skupin praktikujících. Přece jsou však i asistenti, kterým  to až tak nejde, a toto se projevuje hlavně v metodách jejich práce. Například ve  snaze přimět studenty, aby je poslouchali, a aby si ulehčili svoji práci,  někteří asistenti to dělali pomocí příkazů. Toto není dovoleno. Učit se Fa je  dobrovolné. Když to student nechce z hloubky svého srdce, žádné problémy se  nedají vyřešit, a místo toho mohou vzniknout rozpory. Když to nebudeme  napravovat, rozpory se budou zvětšovat, což bude vážně podkopávat učení se Fa.</p>
<p>Co je ještě vážnější, někteří asistenti, aby přinutili praktikující  věřit jim a poslouchat je, často šíří nějaké zvěsti nebo nějakou senzaci, aby  si zvýšili prestiž, případně dělají zvláštní věci, aby se předváděli. Nic z  tohoto není dovoleno. Naši asistenti slouží jiným na dobrovolných základech.  Nejsou mistrem, ani by neměli mít tato připoutání.</p>
<p>Jak tedy máme dělat správně práci asistentů? Především, měli byste se  považovat za jednoho z učedníků, místo toho, abyste se považovali za někoho nad  nimi. Když je ve vaší práci něco, co nevíte, měli byste to skromně diskutovat s  ostatními. Když jste udělali něco nesprávně, měli byste upřímně říci učedníkům:  &bdquo;Já jsem také kultivující, stejně jako vy, takže nevyhnutelně udělám ve své  práci chyby. Protože jsem udělal chybu, udělejme nyní to, co je správné.&ldquo; Když  upřímně chcete, aby všichni praktikující spolupracovali na dosažení cíle,  jakých výsledků dosáhnete? Nikdo vám neřekne, že nejste na nic dobrý. Místo  toho si budou myslet, že jste dobře studovali Fa a máte otevřenou mysl. Ve  skutečnosti, Dafa je tady a všichni ho studují.  Učedníci budou každý krok, který asistent udělá, měřit podle Dafa, a zda je dobrý nebo ne, může být jasně  rozlišeno. Pokud máte úmysl vyvyšovat se, učedníci si budou myslet, že máte  problém s charakterem. Proto pouze když jste čestný, můžete dělat věci dobře. Vaše pověst je založena na dobrém  pochopení Fa. Jak by mohl být kultivující bez chyb?
</p>
<div style="text-align: right">
  <p>Li Hongzhi<br>
    10. září 1995</p>
</div>
<h3 id="1_10">Nebeská klenba</h3>
<p>Vesmír je tak široký a nebeská těla tak ohromná, že to nikdy nemůže být  pochopeno lidmi pomocí zkoumání. Nepatrnost hmoty nemůže být lidmi nikdy  odhalena. Lidské tělo je tak záhadné, že je to mimo dosah lidského poznání,  které se sotva může dotknout povrchu. Život je tak bohatý a složitý, že pro  lidstvo navždy zůstane věčnou záhadou.</p>
<div style="text-align: right">
  <p>Li Hongzhi<br>
    24. září 1995</p>
</div>
<h3 id="1_11">Úrovně</h3>
<p>Zlému člověku vládne závist.<br>
  Ze sobeckosti a hněvu si stěžuje  na nespravedlnost vůči sobě.</p>
<p>Dobrý člověk má vždy srdce soucitu.<br>
  Bez nespokojenosti a nenávisti, bere těžkosti jako  radost.</p>
<p>Osvícený člověk nemá žádná  připoutání.<br>
  Klidně pozoruje lidi ve světě, podvedené iluzemi.</p>
<div style="text-align: right">
  <p>Li Hongzhi<br>
    25. září 1995</p>
</div>
<h3 id="1_12">Co je prázdnota?</h3>
<p>Co je prázdnota? Bytí bez připoutání je pravým stavem prázdnoty.  Neznamená to materiální prázdnotu. Zen-buddhismus však dosáhl konce své Dharmy  a už nemá co učit. V tomto chaotickém Období konce Dharmy se někteří, kdo ho  studovali, dále tvrdohlavě drží jeho teorie prázdnoty a chovají se přitom  nerozumně a hloupě, jako by se osvítili k principům jeho filosofie. Jeho  zakladatel, Bódhidharma, sám potvrdil, že jeho učení může být účinné pouze po  šest generací a potom už nebude nic, co by se dalo odevzdávat dále. Proč se k  tomu neprobudit? Když někdo řekne, že všechno je prázdné, bez Fa, bez Buddhy,  bez obrazu, bez Já a že nic neexistuje, jakou věcí je  Bódhidharma? Když neexistuje žádná  Dharma, jakou věcí je zen-buddhistická teorie prázdnoty? Když není žádný Buddha,  žádný obraz, kdo je Šákjamuni? Když není žádné jméno, žádný obraz, žádné Já,  nic neexistuje a všechno je prázdné, proč se namáháte jíst a pít? Proč nosíte  šaty? Co když vám vyklovou oči? K čemu je připoutáno vašich sedm citů a šest  tužeb obyčejných lidí? Ve skutečnosti to, co Tathágata myslí pod &bdquo;prázdnotou&ldquo;,  je bytí bez všech připoutání obyčejných lidí. Neopomenutí je skutečným základem  prázdnoty. Vesmír přece existuje kvůli hmotě, je složen z hmoty a zůstává  hmotou. Jak by mohl být prázdným? Učení, které není odevzdáváno Tathágatou,  určitě nebude mít dlouhého trvání a tato učení odumřou – učení arhata není  Buddhův Zákon. Pochopte to! Pochopte!</p>
<div style="text-align: right">
  <p>Li Hongzhi<br>
    28. září 1995</p>
</div>
<h3 id="1_13">Odhodlání</h3>
<p>V přítomnosti Učitele jste plni odhodlání. Když tady Učitel není,  nemáte už o kultivaci zájem, jako byste se kultivovali kvůli Učiteli a vydali  se na tuto cestu kvůli nějakému zájmu. Toto je velkou slabostí průměrného  člověka. Šákjamuni, Ježíš, Lao-c&rsquo; a Konfucius už tady nejsou více než dva  tisíce let, jejich učedníci však nikdy necítili, že by nemohli praktikovat  kultivaci bez svých mistrů při sobě. Kultivace je vaší osobní záležitostí a  nikdo ji nemůže udělat za vás. Učitel vám může pouze říci zákony a principy na  povrchu. Je vaší vlastní zodpovědností, abyste kultivovali svoje srdce a mysl,  opustili své touhy, dosáhli moudrosti a vyvedli se z bloudění. Jestliže jste se  vydali na tuto cestu z nějakého zájmu, vaše mysl určitě nebude pevná, a jakmile  se ocitnete v lidské společnosti, určitě zapomenete svůj základ. Pokud se pevně  nedržíte své víry, nedosáhnete ničeho, po celý život. Nikdo neví, kdy bude  další šance. Je to velmi těžké!</p>
<div style="text-align: right">
  <p>Li Hongzhi<br>
    6. října 1995</p>
</div>
<h3 id="1_14">Učení buddhismu jsou nejslabší a nejmenší částí Buddhova Fa</h3>
<p>Všechny vnímající bytosti! Nikdy neměřte buddhismem Velký Zákon  Zhen-Shan-Ren, protože ten je neměřitelný. Lidé si už zvykli nazývat svaté  knihy buddhismu Fa. Ve skutečnosti jsou kosmická těla tak obrovská, že jsou  mimo Buddhovo pochopení vesmíru. Teorie Taiji  školy Tao je taktéž pochopením  vesmíru na nízké úrovni. Na úrovni běžných lidí není žádný skutečný Fa, pouze  slabá znalost jevů na okraji vesmíru, které mohou člověku umožnit praktikovat  kultivaci. Protože obyčejní lidé jsou bytostmi nejnižší úrovně, není jim  dovoleno poznat skutečný Buddhův Fa. Lidé ale přece slyší od mudrců: &bdquo;Uctívání  Buddhy může zasadit semínka pro příležitost praktikovat kultivaci.  Praktikující, kteří čtou zaklínadla, mohou získat ochranu od vyšších bytostí.  Dodržování pravidel může člověku umožnit dosažení standardu praktikujícího.&ldquo;  Během historie se vždy našli lidé, kteří zkoumali, zda slova Osvíceného jsou Buddhův Fa. Učení Tathágaty  je projevem buddhovské povahy a může také být nazváno projevem Fa. Ale  není to pravý zákon vesmíru, protože v minulosti bylo lidem zcela zakázáno  poznat pravý projev Buddhova Fa. K Buddhovu Fa se mohl osvítit pouze ten, kdo  dosáhl vysoké úrovně pomocí kultivační praxe, takže lidem tím více nebylo  dovoleno poznat pravou podstatu kultivační praxe. Falun Dafa poprvé během věků  poskytl podstatu vesmíru – Buddhův Fa – lidským bytostem. Toto se rovná poskytnutí žebříku lidem,  aby mohli vystoupit do nebe. Jak byste tedy mohli měřit Dafa vesmíru něčím, co  bylo kdysi vyučováno v buddhismu?</p>
<div style="text-align: right">
  <p>Li Hongzhi<br>
    8. října 1995</p>
</div>
<h3 id="1_15">Co je moudrost?</h3>
<p>Lidé se domnívají, že slavné osoby, učenci a rozliční odborníci v  lidské společnosti jsou významní. Ve skutečnosti jsou opravdu bezvýznamní,  protože jsou to obyčejní lidé. Jejich vědomosti jsou pouze tím kousíčkem  pochopeným moderní vědou lidské společnosti. V širokém vesmíru, od  nejmakroskopičtějšího po nejmikroskopičtější, se lidská společnost nachází  přesně ve středu, na nejzevnější vrstvě a na nejzevnějším povrchu. Její živé  bytosti jsou tedy nejnižší formou existence, takže jejich pochopení hmoty a  mysli je velmi omezené, povrchní a ubohé. Dokonce i kdyby někdo měl všechny  vědomosti lidstva, stále by zůstal obyčejným člověkem.</p>
<div style="text-align: right">
  <p>Li Hongzhi<br>
    9. října 1995</p>
</div>
<h3 id="1_16">Není to práce, ale kultivační praxe</h3>
<p>Zda můžete následovat požadavky, které jsem stanovil pro asistenční  centra, je velmi důležitá, principiální záležitost a ovlivní to způsob, jakým se bude Fa šířit v budoucnosti. Proč se nemůžete vzdát zvyků, které jste získali během dlouhého  časového období v byrokratických kancelářích? Neberte asistenční centra jako  administrativní úřady v lidské společnosti a nepřevezměte jejich metody a  přístupy, jako je vydávání dokumentů, realizace politiky nebo &bdquo;zvyšování  pochopení lidí&ldquo;. Praktikující Dafa by si měl pouze zlepšovat svůj charakter v  kultivaci a zvyšovat si svoji Úroveň dosažení. Někdy se dokonce zorganizuje  schůze jako na pracovišti světských lidí. Nějaký funkcionář například udělá  projev, nebo nějaký vedoucí udělá shrnutí. V dnešní době se dokonce i stát  pokouší napravit tyto zkažené praktiky a  byrokratické postupy ve společnosti. Jako praktikující už víte, že žádný aspekt  lidské společnosti už v tomto Období konce Dharmy není dobrý. Proč nemůžete  opustit tyto pracovní postupy, které jsou pro kultivační praxi nejméně vhodné?  My se absolutně nikdy nezměníme na administrativní instituci nebo podnik ve  společnosti.</p>
<p>V minulosti nám nějací lidé v důchodu, kteří neměli co dělat a Falun  Dafa se jim zdál dobrý, nabídli pomoc, aby si vyplnili bolestivé prázdno ve  svých jednotvárných životech. Samozřejmě že to nestačí! Falun Dafa je  kultivační praxe – není to zaměstnání. Všichni naši dobrovolní pracovníci  musejí být nejprve pravými praktikujícími s vysokou úrovní charakteru, protože jsou vzory pro  charakterovou kultivaci. Nepotřebujeme typy vůdců, jako jsou ti mezi světskými  lidmi.</p>
<div style="text-align: right">
  <p>Li Hongzhi<br>
    12. října 1995</p>
</div>
<h3 id="1_17">Praktikování kultivace po odchodu do důchodu</h3>
<p>Je velká škoda,  že někteří studenti, kteří navštěvovali moje přednášky a mají dobré  vrozené vlastnosti, přestali praktikovat, protože jsou příliš  zaneprázdněni prací. Kdyby to byli průměrní, obyčejní lidé, už bych nic neřekl  a nechal bych je tak. Ale tito lidé  jsou stále slibní. Lidská morálka klesá dolů katastrofickou rychlostí každým  dnem a obyčejní lidé jsou všichni unášeni tímto proudem. Čím dále od Tao, tím  těžší je vrátit se pomocí kultivace zpět. Popravdě řečeno, kultivační praxe je  o kultivování svého srdce a mysli. Složité prostředí, na pracovišti zvlášť, vám  poskytuje dobrou příležitost ke zlepšení charakteru. Jakmile jste v důchodu,  neztratíte nejlepší prostředí k praktikování kultivace? Jak se budete  kultivovat bez překážek? Jak se můžete zlepšovat? Čas života člověka je omezen.  Často plánujete věci poměrně dobře, ale víte, zda budete mít dostatek  zbývajícího času na svoji kultivaci? Kultivační praxe není dětská hra. Je  vážnější než cokoliv mezi obyčejnými lidmi a není to něco, co se bere jako  samozřejmost. Jakmile zmeškáte příležitost, kdy budete znovu schopni získat  lidské tělo v šesti stupních cesty reinkarnace? Příležitost zaklepe jen jednou.  Když se iluze, které se nedokážete vzdát, rozplyne, uvědomíte si, co jste  ztratili.</p>
<div style="text-align: right">
  <p>Li Hongzhi<br>
    13. října 1995</p>
</div>
<h3 id="1_18">Náprava Fa</h3>
<p>Když lidem chybí ctnost, bude se vyskytovat mnoho neštěstí, zaviněných  živly i lidmi. Když zemi chybí  mravnost, všechno bude vadnout a opadávat.  Když nebe postrádá Tao, země praskne, obloha se zřítí a celý vesmír  zpustne. S nápravou Fa se napraví vesmír, život bude vzkvétat, nebe a země  budou stabilní a Fa bude existovat věčně.</p>
<div style="text-align: right">
  <p>Li Hongzhi<br>
    12. listopadu 1995</p></div>
<h3 id="1_19">Mudrc</h3>
<p>Je člověkem plnícím vůli nebe na zemi i na nebesích. Má hojnost ctnosti  a zachovává shovívavé srdce. Klade na sebe vysoké cíle, a přitom dává pozor na  drobnosti. Má širokou znalost zákonů  a principů a je schopen objasnit  pochybnosti. Nabízí spásu světu  a lidem, a tak přirozeně  buduje své zásluhy.</p>
<div style="text-align: right">
  <p>Li Hongzhi<br>
    17. listopadu 1995</p>
</div>
<h3 id="1_20">Vstoupit do učení k Učiteli</h3>
<p>Dafa se šíří široko daleko. Ti, kteří o něm slyšeli, ho hledají. Ti,  kteří ho získali, se z něho těší. Počet kultivujících roste denně a stává se  nespočitatelným. Avšak většina samouků má znatelný úmysl formálně vstoupit do  učení k Učiteli, protože se obávají, že by nemuseli obdržet skutečné učení,  kdyby nepotkali Učitele osobně. Toto je ve skutečnosti způsobeno slabým  pochopením Fa. Učením Dafa v široké míře chci nabídnout spásu všem. Kdokoliv se  ho učí, je mým učedníkem. Nepostupuji podle starých rituálů a zvyklostí,  nevšímám si povrchních formalit a dívám se pouze na srdce člověka. Když se  nekultivujete opravdově, jaký má smysl, že mě formálně uznáváte za &bdquo;Učitele&ldquo;?  Člověk, který se skutečně kultivuje, získá věci přirozeně, bez toho, aby se o  ně snažil. Celá kultivační energie a celý Fa se nacházejí v knize a člověk je  přirozeně získá čtením Dafa. S těmi, kdo se ho učí, se přirozeně dějí změny a  oni už budou v Tao, když znovu a znovu čtou knihu. Učitelova Těla Zákona (<em>fashen</em>) je jistě budou potichu ochraňovat.  Vytrvalostí určitě v budoucnu dosáhnou Spravedlivého dovršení.</p>
<div style="text-align: right">
  <p>Li Hongzhi<br>
    8. prosince 1995</p>
</div>
<h3 id="1_21">Výslovná připomínka</h3>
<p>V současnosti se objevuje jedna velmi vážná otázka: když prapůvodní  duše (<em>yuanshen</em>) některých studentů  opustí jejich tělo, na určitých úrovních vidí určité dimenze nebo s nimi  přicházejí do styku. Cítí, jak je to nádherné a že tam všechno skutečně  existuje, a nechtějí se vrátit. Toto vyústilo do smrti jejich fyzických těl.  Takže zůstali v tom světě a nemohli se vrátit. Přesto se nikdo z nich nedostal  za Tři říše. Už jsem o tomto problému předtím mluvil. Nepřipoutejte se ve své  kultivaci k žádné dimenzi. Pouze když jste dokončili celý průběh kultivace,  můžete dosáhnout Dovršení. Takže když  vaše duše vyjde ven, bez ohledu na to, jak pěkná se vám ta místa zdají, musíte  se vrátit.</p>
<p>Také máme několik studentů s nesprávným pochopením. Myslí si, že  jakmile praktikují Falun Dafa, mají zaručeno, že jejich fyzické tělo nikdy  nezemře. Náš kultivační systém kultivuje obojí, mysl i tělo. Kultivující si  může praktikováním kultivace prodloužit život.  Ale někteří lidé nedělali ve své kultivaci v Zákonu trojitého světa  pilný pokrok a vždy se zdržují na určité úrovni. Po velkém úsilí dostat se na  další úroveň se na té úrovni opět zdržují. Kultivace je vážná, takže je těžké  zaručit, že něčí život neskončí v předurčenou dobu. Tento problém však  neexistuje v kultivační praxi nad Zákonem trojitého světa. Situace v Zákonu  trojitého světa je složitější.</p>
<div style="text-align: right">
  <p>Li Hongzhi<br>
    21. prosince 1995</p></div>
<h3 id="1_22">Pro koho praktikujete kultivaci?</h3>
<p>Jakmile někdo začne kritizovat <em>qigong </em>přes média, někteří studenti zaváhají ve svém odhodlání a přestanou  praktikovat, jako by ti, co využívají média, byli moudřejší než Buddhův Fa a jako by se někteří  praktikující kultivovali pro někoho jiného. Jsou také lidé, kteří se polekají,  když musejí čelit tlaku, a kultivaci vzdají. Mohou takoví lidé dosáhnout  Spravedlivého dovršení? Nezradili by v rozhodující chvíli i Buddhu? Není strach  připoutání? Kultivační praxe je jako velké vlny, které odnášejí písek: co  zůstává, je zlato.</p>
<p>Popravdě řečeno,  od dávných dob po dnešek  měla lidská společnost princip nazývaný &bdquo;vzájemné  rození a vzájemné potlačování&ldquo;. Tedy kde je dobré, je i nedobré, kde je  spravedlnost, tam je i zlo, kde je dobrota, tam je i zkaženost, kde jsou lidé,  tam jsou i duchové, kde jsou  Buddhové, jsou i démoni. Je to ještě zjevnější v lidské společnosti – tam, kde  je pozitivní, je i negativní, kde jsou straníci, je i opozice, kde jsou věřící,  jsou i nevěřící, kde jsou dobří lidé, jsou i zlí, kde jsou nesobečtí lidé, jsou  i sobečtí, kde jsou lidé, kteří se mohou obětovat pro druhé, jsou i lidé, kteří  se nezastaví před ničím, jen aby oni sami získali. Toto byl v minulosti princip. Proto když chce člověk,  skupina, nebo dokonce  národ dosáhnout něčeho dobrého,  střetne se se stejným množstvím opačného odporu. Po dosažení úspěchu  tedy bude člověk cítit, že byl tvrdě vybojován a měl by si ho vážit.  Takto se lidstvo vyvíjelo (princip vzájemného rození a vzájemného potlačování  se v budoucnosti změní).</p>
<p>Jinak řečeno, kultivační praxe je něčím nadpřirozeným. Bez ohledu na  to, kdo je člověk, který kritizuje <em>qigong</em>,  nekritizuje ho z pohledu obyčejného  člověka? Má nějaké právo popírat  Buddhův Fa a kultivaci? Může se některá z lidských organizací postavit nad Bohy  a Buddhy? Mají ti, kteří kritizují <em>qigong</em>,  schopnost ovládat Buddhy? Budou Buddhové zlí jen proto, že on tak mluví?  Přestanou Buddhové existovat jen proto, že on tvrdí, že Buddhové neexistují?  Utrpení Dharmy během kulturní revoluce vyplývalo z kosmického vývoje. Buddhové,  Taové a Bohové všichni následují vůli  nebes. Utrpení Dharmy bylo utrpením pro lidi a náboženství, ne utrpením pro  Buddhy.</p>
<p>Největším důvodem toho, že jsou náboženství podkopávána, je úpadek  lidské mysli. Lidé uctívají Buddhu ne proto, aby kultivovali buddhovství, ale  proto, že chtějí Buddhovo požehnání k tomu, aby vydělali peníze, odstranili  neštěstí, měli syna nebo aby vedli pohodlný život. Každý si v minulých životech  nashromáždil množství karmy. Jak by mohl člověk žít pohodlně? Jak by mohl člověk  nezaplatit za svoji karmu, poté co spáchal zlé skutky? Démoni viděli, že lidská  mysl není spravedlivá, a jeden po druhém vyšli ze svých jeskyní, aby do  lidského světa přinesli neštěstí a chaos. Bohové a Buddhové viděli, že lidská  mysl není spravedlivá, a jeden po druhém odešli ze svých míst a opustili  chrámy. Mnoho lišek, lasic, duchů a hadů bylo přineseno  do chrámů těmi,  kteří se přišli  modlit za bohatství a zisky. Jak by  takovéto chrámy mohly být bez problémů? Lidské bytosti jsou hříšné. Buddhové  lidi netrestají, protože všichni  lidé jsou hnáni nevědomostí a už si ublížili. Ba co více, nahromadili  si pro sebe obrovské množství karmy a velmi brzy je očekávají obrovské  katastrofy. Je tedy nutné je ještě trestat? Ve skutečnosti, když člověk udělá  něco zlého, určitě bude někdy v budoucnosti snášet odplatu. Lidé si to pouze  neuvědomují nebo tomu nevěří. Myslí si, že neštěstí jsou náhody.</p>
<p>Bez ohledu na to, kdo nebo jaké společenské síly vám říkají, abyste už  nepraktikovali kultivaci, vy se své kultivace  vzdáváte. Praktikujete kultivaci  pro ně? Dají vám Spravedlivé dovršení? Není  vaše náklonnost k nim slepou vírou? Toto je popravdě skutečná nevědomost. Kromě  toho, my nejsme <em>qigongovou </em>praxí, ale  kultivační praxí Buddhova Fa. Není každá forma tlaku zkouškou, aby se vidělo,  zda má vaše víra v Buddhův Fa pevné základy? Když ještě stále nejste ve Fa  pevně odhodláni, všechno ostatní je nepodstatné.</p>
<div style="text-align: right">
  <p>Li Hongzhi<br>
    21. prosince 1995</p></div>
<h3 id="1_23">Názvosloví Buddhova Fa</h3>
<p>Někteří učedníci byli předtím následovníky buddhismu a hluboce si pamatují  pojmy z buddhistických svatých písem. Když zjistí, že používám tatáž slova,  jaká jsou v buddhismu, myslí si, že jejich význam je tentýž jako v buddhismu.  Jejich význam ve skutečnosti není zcela tentýž. Některé pojmy v buddhismu z  oblasti Han jsou slovní zásobou čínštiny a nejsou výlučně buddhistickými pojmy.</p>
<p>Klíčovou věcí zůstává, že tito studenti se stále nemohou zbavit věcí z  buddhismu, protože si neuvědomují, že jejich mysl stále ovlivňují dojmy z  buddhismu, a ani nemají dostatečné pochopení nepraktikování druhé kultivační  cesty. Nezpůsobuje ve skutečnosti povrchní podobnost, kterou člověk vnímá,  zasahování? Jestliže si špatně vysvětlujete moje slova, nepraktikujete  kultivaci v buddhismu? </p>
<div style="text-align: right">
  <p>Li Hongzhi<br>
    21. prosince 1995</p></div>
<h3 id="1_24">Utište vnější kultivací vnitřního</h3>
<p>Když si lidé neváží ctnosti, svět bude ve velkém  nepořádku a mimo kontrolu. Všichni se navzájem stanou nepřáteli a budou žít bez  štěstí. Když budou žít bez štěstí, nebudou se obávat smrti. Lao-c&rsquo; řekl: &bdquo;Když se lidé neobávají smrti, na co  je dobré jim jí vyhrožovat?&ldquo; Toto je velké hrozící nebezpečí. Lidé doufají v  poklidný svět. Když se nyní vytvoří nadměrné množství zákonů a nařízení  na zabezpečení klidu, skončí to opačným výsledkem. Aby se tento problém vyřešil, po celém světě se  musí kultivovat ctnost – pouze takto může být tento problém od základu vyřešen.  Když jsou úředníci nesobečtí, stát nebude zkorumpovaný. Když si obyvatelstvo váží sebekultivace a pěstování ctností  a když úředníci i občané  stejně uplatňují sebeovládání  ve svých myslích, celý národ bude stabilní a obyvatelstvo jej bude podporovat.  Když bude národ pevný a stabilní, přirozeně zastraší vnější nepřátele a pod  nebesy zavládne mír. To je práce mudrce.</p>
<div style="text-align: right">
  <p>Li Hongzhi<br>
    5. ledna 1996</p></div>
<h3 id="1_25">Pokračujte v odstraňování připoutání</h3>
<p>Moji učedníci! Mistr je velmi znepokojen, ale to nepomůže! Proč  nemůžete opustit připoutání obyčejných lidí? Proč tolik váháte vykročit vpřed?  Naši učedníci, včetně našeho personálu, na sebe žárlí dokonce i v práci pro  Dafa. Můžete se takto stát Buddhou? Chci mít méně strohý režim řízení jednoduše proto, že se nemůžete zbavit věcí obyčejných lidí, a tak se  ve své práci nebudete cítit pohodlně. Dafa patří celému vesmíru, a ne nějakému  jednomu nepodstatnému člověku. Kdokoliv tu práci dělá, šíří Dafa. Není  podstatné, zda byste to měli dělat vy nebo někdo jiný. Chystáte se přinést si  do ráje toto připoutání, které neumíte opustit, a hádat se s Buddhy? Nikdo by neměl zacházet s Dafa jako s  výhradně svojí věcí. Zbavte se myšlenky, že s vámi nebylo zacházeno čestně.  Když se vaše mysl neumí přes něco dostat, není  to způsobeno vaším vlastním připoutáním? Naši učedníci by si neměli myslet, že  toto se jich netýká! Doufám, že se na sebe každý podívá, protože vy všichni  jste kultivující, kromě mne, Li Hongzhiho. Každý by se nad tím měl zamyslet:  proč v době Konce zpustošení učím takovýto ohromný Fa? Jestliže bych odhalil  pravdu, učil bych zlé učení, protože by se určitě našli tací, kteří by se učili  Fa kvůli tomu. To by bylo záměrné studium Fa. Pro spásu lidí je třeba přivést  je na spravedlivou cestu, a jedině pak mohou být jejich připoutání odstraněna.  Všichni víte, že když se člověk nezbaví připoutání, v kultivaci neuspěje. Proč  se neodvážíte opustit více a jít další krok dopředu? Ve skutečnosti musí  existovat nevyslovitelný důvod pro moje vyučování tohoto  Dafa. Když už bude pravda  odhalena, bude příliš  pozdě na lítost.  Viděl jsem připoutání některých z vás, ale nemohu vám je říci přímo.  Kdybych to udělal, drželi byste si Učitelova slova v mysli a stali  byste se k nim připoutáni po zbytek života.  Doufám, že se žádný z mých  žáků nezahubí. Spasit lidi je velmi těžké, a přivést je k pochopení je ještě  těžší. Tím spíše by se měl v tomto světle každý podrobně  přezkoumat. Všichni víte, že Dafa je  dobrý, tak proč se nemůžete zbavit svých připoutání?</p>
<div style="text-align: right">
  <p>Li Hongzhi<br>
    6. ledna 1996</p></div>
<h3 id="1_26">Potvrzení</h3>
<p>Buddhův Fa může spasit lidstvo, ale Buddhův Fa nevznikl kvůli spáse  lidských bytostí. Buddhův Fa může objasnit záhady vesmíru, života a vědy.  Umožňuje lidstvu pokračovat ve správné cestě ve vědě, ale nezrodil se kvůli  napravení lidské vědy.</p>
<p>Buddhův Fa je podstatou vesmíru. Je činitelem, který vytvořil původ  hmoty, a je příčinou vzniku vesmíru.</p>
<p>V budoucnosti bude mnoho odborníků a vzdělanců, jejichž moudrost se  rozšíří pomocí Buddhova Fa. Stanou se průkopníky nového lidstva v různých  oblastech vědy. Ale Buddhův Fa vám nedal moudrost proto, abyste se stali  průkopníky. Získali jste ji proto, že jste kultivující. To znamená, že jste v  prvé řadě kultivující, a až potom odborník. Jako kultivující byste tedy měli  využít všechny možné situace, abyste šířili Dafa a potvrzovali Dafa jako  správnou a pravdivou vědu, místo toho, abyste hlásali idealismus – toto je  povinností každého  kultivujícího. Bez tohoto obrovského Buddhova Fa by nebylo nic – a to zahrnuje  všechno ve vesmíru, od nejmakroskopičtějšího po nejmikroskopičtější, jakož i  všechny vědomosti lidské společnosti.</p>
<div style="text-align: right">
  <p>Li Hongzhi<br>
    8. ledna 1996</p></div>
<h3 id="1_27">Kultivující je s tím přirozeně spojen</h3>
<p>Všechna trápení, se kterými se kultivující mezi světskými lidmi  setkává, jsou prověrkami vytrvalosti, a všechny pochvaly, kterých se mu  dostane, jsou zkouškami.</p>
<div style="text-align: right">
  <p>Li Hongzhi<br>
    14. ledna 1996</p>
</div>
<h3 id="1_28">Co je Snášenlivost (<em>Ren</em>)?</h3>
<p>Snášenlivost je klíčem ke zlepšování charakteru. Vydržet s rozhořčením,  pocitem křivdy nebo slzami je snášenlivostí obyčejného člověka, který je připoután ke svým zájmům.  Vydržet úplně bez rozhořčení nebo pocitu křivdy je snášenlivostí  kultivujícího.</p>
<div style="text-align: right">
  <p>Li Hongzhi<br>
    21. ledna 1996</p></div>
<h3 id="1_29">Co je to slepá víra (<em>mi xin</em>)?</h3>
<p>Lidé v Číně dnes skutečně zblednou při pouhé zmínce dvou slov, &bdquo;slepá  víra&ldquo;, protože mnoho lidí nazývá všechno, čemu nevěří, slepou vírou. Ve  skutečnosti tato dvě slova, slepá víra, byla za kulturní revoluce pokryta  ultralevicovým podtónem a byla v té  době použita jako nejškodlivější výraz proti národní kultuře a jako nejhorší  nálepka. Stala se nejnezodpovědnější  oblíbenou frází těchto hloupých a tvrdohlavých lidí. Dokonce i tamti samozvaní,  takzvaní &bdquo;materialisté&ldquo; označují všechno mimo jejich vědomosti nebo mimo  pochopení vědy slepou vírou. Kdyby věci měly být chápány podle této teorie,  lidstvo by ještě neudělalo žádné pokroky. Ani věda by se dále nevyvíjela,  protože všechny nové pokroky a objevy vědy byly mimo pochopení svých  předchůdců. Nejsou tedy tito lidé sami idealisty? Jakmile lidská bytost něčemu  věří (<em>xin</em>), není to samo o sobě  zaměření se na něco (<em>mi</em>)? Není  pravda, že důvěra některých lidí v moderní vědu nebo moderní  medicínu je také slepou vírou?  Není pravda, že klanění se idolům je také slepou vírou? Ve skutečnosti tato dvě slova, slepá a víra, vytvářejí velmi  běžný pojem. Jakmile lidé v něco zaníceně věří – včetně pravdy – stane se to  slepou vírou. Nemá to žádný  znevažující význam. Pouze když lidé s postranními úmysly útočí na jiné, tehdy  slepou víru pokryjí takzvaným feudálním vedlejším významem a stane se z něj  klamné a bojovné pojmenování, které může vést hloupé lidi k jeho opakování.</p>
<p>Popravdě řečeno by tato dvě slova, slepá víra, sama o sobě neměla být  použita tímto způsobem, a neměl  by existovat ani onen vnucený  vedlejší význam. To, co znamenají tato dvě slova, slepá  víra, není nic negativního. Bez slepé víry v disciplínu by vojáci neměli bojové  schopnosti, bez slepé víry ve školy a učitele  by studenti nezískali  vědomosti, bez slepé víry  ve své rodiče by se děti nenechaly vychovávat, bez slepé víry ve své povolání  by lidé neodváděli dobrý výkon v práci. Bez víry by lidské bytosti neměly  morální standardy, lidská mysl by neměla dobré myšlenky a byla by překonána  zkaženými myšlenkami. Morální hodnoty lidské společnosti by v té době prudce  upadly. Všichni by se stali navzájem nepřáteli, ovládáni zkaženými myšlenkami,  a nezastavili by se před ničím, aby uspokojili svá sobecká přání. Přestože  špatní lidé, kteří vložili do dvou slov slepá víra negativní vedlejší význam,  dosáhli svého cíle, velmi pravděpodobně zruinovali lidstvo od jeho nejhlubší  podstaty.</p>
<div style="text-align: right">
  <p>Li Hongzhi<br>
    22. ledna 1996<br>
    upraveno 29. srpna 1996</p>
</div>
<h3 id="1_30">Karma nemoci</h3>
<p>Proč nový učedník, který právě začal praktikovat, nebo starší učedník,  jehož tělo už bylo upraveno, prožívá při své kultivaci fyzické nepohodlí, jako  by byl vážně nemocný? A proč se to stane jednou za čas? Řekl jsem  vám ve svých přednáškách Fa, že to je odstraňování vaší karmy, a spolu s  odstraňováním karmy, nasbírané během vašich různých minulých životů, se  zlepšuje vaše kvalita osvícení. Kromě toho je to na prozkoušení, zda jste odhodláni  následovat Dafa. Toto bude pokračovat, dokud vaše kultivace nedosáhne  Zákona nad trojitým světem. Toto je vysvětlení ze všeobecného hlediska.</p>
<p>Popravdě řečeno, člověk prožil neznámo kolik životů a v každém z nich  nashromáždil velké množství karmy. Když se člověk po smrti znovu narodí, část  jeho karmy nemoci je na mikroskopické úrovni vtlačena do jeho těla. Když se  znovu narodí, látka jeho nového fyzického těla nemá na povrchu žádnou karmu  nemoci (existují ale výjimky pro ty, kteří mají příliš mnoho karmy). Co bylo vtlačeno  do těla v minulém životě,  potom vystoupí, a když se to  vrátí na povrch tohoto fyzického  těla, člověk onemocní.  Nemoc se však obvykle jeví tak, že je  spuštěna nějakou vnější okolností v tomto fyzickém světě. Tímto způsobem to na  povrchu zodpovídá objektivním zákonům našeho fyzického světa. To znamená, že je  to v souladu s principy tohoto lidského světa. Z toho vyplývá, že světští lidé  nemají možnost poznat skutečnou pravdu o původu nemoci, a jsou proto ztraceni v  klamné představě a nemohou ze zabloudění vyjít. Když je člověk nemocný, bere  léky nebo vyhledává různé druhy léčení, které  ve výsledku zatlačují nemoc zpět do těla. Tímto způsobem, místo toho, aby  nemocí zaplatil za své zlé skutky v minulých životech, dělá další zlé věci v  tomto životě a ubližuje jiným. Toto přináší novou karmu nemoci a vede k různým druhům nemocí. On však dále  bere léky nebo používá různá léčení, aby zatlačil nemoc zpět do svého těla.  Chirurgie může odstranit pouze hmotu těla v této povrchové fyzické dimenzi,  přičemž nemoci v další dimenzi se to nedotklo – je to prostě mimo dosah  techniky moderní medicíny. Když se nemoc vrátí, člověk opět vyhledá léčení.  Když se po smrti člověk znovu narodí, všechna karma nemoci, kterou nahromadil,  se znovu zatlačí zpět do jeho těla. Tento koloběh probíhá jeden život za  druhým, přičemž se v těle člověka nahromadí neznámo kolik karmy nemoci. Proto  jsem řekl, že celé dnešní lidstvo přišlo do tohoto bodu s karmou nabalenou na  karmě. Kromě karmy nemoci má člověk ještě další druhy karmy. A tak  mají lidé ve svých životech těžkosti, utrpení a rozpory. Jak by člověk mohl  pouze jít za štěstím bez splacení karmy? Lidé dnes mají tolik karmy, že jsou jí  prosáknuti a setkají se s nepříjemnostmi vždy a všude. Problémy čekají na  člověka, jen co vykročí ze dveří. Když se však neshody přihodí, lidé je  nestrpí, protože si neuvědomují, že platí za svoji karmu z minulosti. Když s  člověkem ostatní nezacházejí dobře, on bude zacházet s jinými ještě hůře, čímž  vytváří novou karmu před splacením staré. To způsobuje, že morální hodnoty  upadají každým dnem a lidé se mezi sebou stávají nepřáteli. Mnoho lidí to  nedokáže pochopit: co se stalo s dnešními lidmi? Co se děje s dnešní  společností? Když bude lidstvo takto pokračovat, bude to velmi nebezpečné.</p>
<p>Pro nás kultivující platí, že kromě té karmy, kterou Mistr odstranil,  stále musíme část splatit sami. Budete se proto cítit fyzicky nepohodlně, jako  byste trpěli nemocí. Kultivační praxe vás  očistí od prapůvodu vašeho života. Lidské tělo je  jako letokruhy na stromě,  přičemž každý letokruh obsahuje karmu nemoci. Takže vaše tělo musí být očištěno  od samého středu. Ale kdyby celá karma měla vyjít naráz, nebyli byste to  schopni snést, protože by to ohrozilo váš život.  Mohou se vytlačit pouze jeden či dva kousky jednou za čas, což vám umožní  překonat ji a zaplatit za svoji karmu utrpením. Ale toto je pouze ten malý kousíček, který byl ponechán, abyste  ho snášeli vy, potom co jsem pro vás odstranil karmu. Toto bude pokračovat,  dokud vaše kultivace nedosáhne nejvyššího stadia Zákona trojitého světa (tj. Čistě bílého těla), kdy se všechna vaše  karma vytlačí. Jsou však i nějací lidé s velmi malým množstvím karmy nemoci a  jsou jiné speciální případy. Kultivační praxe Zákona nad trojitým světem je  kultivací čistého těla arhata – těla, které nemá žádnou karmu nemoci. Ale jako  osoba, která ještě nedosáhla Dovršení a která stále praktikuje kultivaci k  vyšším úrovním Zákona nad trojitým světem, bude stále trpět a mít trápení a  zkoušky, aby se zvýšila jeho úroveň. Ty budou zahrnovat pouze mezilidské  rozpory nebo jiné věci v oblasti charakteru a další opouštění jeho připoutání.  Už více nebude mít karmu fyzické nemoci.</p>
Karma nemoci není něco, co se může neuváženě odstranit pro světského  člověka. Je to úplně nemožné udělat pro nepraktikujícího, který se musí  spoléhat na lékařské léčení. Kdybychom to dělali pro světské lidi, narušovali  bychom nebeské zákony, protože by to znamenalo, že člověk může dělat zlé věci  bez toho, aby za svoji karmu zaplatil. Je úplně nepřijatelné, aby člověk  nesplatil své dluhy – nebeské zákony to nedovolí! Dokonce i běžné <em>qigongové </em>léčení zatlačuje karmu do  nitra lidského těla. Když má člověk příliš mnoho karmy a stále dělá zlé věci,  při smrti ho čeká zničení fyzického těla i duše, což je úplný zánik. Když velká  osvícená bytost léčí nemoc lidské bytosti, může úplně odstranit karmické důvody  této nemoci, ale dělá se to většinou za účelem spasení lidí.
<div style="text-align: right">
  <p>Li Hongzhi<br>
    10. března 1996</p></div>
<h3 id="1_31">Čemu se mají praktikující vyhýbat</h3>
<p>Ti, kteří jsou připoutáni ke své pověsti, praktikují zlou cestu, plnou  záměru. Hned jak se stanou v tomto světě známými, určitě povědí dobré, ale  myslí zlé, čímž zavádějí veřejnost a poškozují Fa.</p>
<p>Ti, kteří jsou připoutáni k penězům, hledají bohatství a svoji kultivaci předstírají. Poškozují  praktikování a Fa, a mrhají svými životy, místo aby kultivovali buddhovství.</p>
<p>Ti, kteří jsou připoutáni k žádostivosti, se ničím neliší od zkažených  lidí. Zatímco recitují posvátné knihy, dokonce vrhají kradmé pohledy. Jsou  daleko od Tao a jsou to zkažení, světští  lidé.</p>
<p>Ti, kteří jsou připoutáni k rodinným citům, jimi budou určitě popáleni,  zamotáni a trápeni. Nit těchto citů je bude svazovat po celý život. Když se  objeví smrt, bude pro ně příliš pozdě litovat.</p>
<div style="text-align: right">
  <p>Li Hongzhi<br>
    15. dubna 1996</p>
</div>
<h3 id="1_32">Dokonalý soulad</h3>
<p>(I.)</p>
<p>Lidé v různých pracovních prostředích jsou zapleteni do různých druhů  zabíjení. Rovnováha v životě se projevuje různými způsoby. Jako praktikující  byste se měli v první řadě vzdát každého připoutání a přizpůsobit se lidské  společnosti, protože to je udržování projevu Fa na určité úrovni. Kdyby nikdo  nevykonával lidská povolání, Fa na této úrovni by zanikl.</p>
<p>(II.)</p>
<p>Životy ve Fa přirozeně  existují a umírají. Vesmír prochází utvářením, stabilitou a úpadkem a lidské bytosti podstupují  narození, stárnutí, nemoc a smrt. V rovnováze životů také existují nepřirozená  narození a smrti. Ve snášenlivosti je zřeknutí se a úplné zřeknutí se je vyšším  principem neopomenutí.</p>
<div style="text-align: right">
  <p>Li Hongzhi<br>
    19. dubna 1996</p></div>
<h3 id="1_33">Neopomenutí</h3>
<p>Ve snášenlivosti je zřeknutí. Schopnost zřeknout se je výsledkem zlepšení  v kultivaci. Fa má různé úrovně. Pochopení Fa kultivujícím je jeho pochopením  Fa na jeho úrovni v kultivaci. Různí praktikující rozumějí Fa různě, protože  jsou na různých úrovních.</p>
<p>Fa má na různých úrovních na praktikující různé požadavky. Zřeknutí se  projevuje tím, že se člověk nedrží běžných lidských připoutání. Jestliže se  člověk může opravdu všeho klidně zříci bez toho, aby se to dotklo jeho srdce,  skutečně na té úrovni už je. Kultivační praxe je však o vašem  sebezdokonalování: když už dokážete opustit to připoutání, proč také neopustit  sám strach z připoutání? Není vzdání se všeho bez opomenutí vyšším obětováním?  Když se však kultivující nebo světský člověk nedokáže vzdát ani základních věcí  a také o tomto principu diskutuje, poškozuje vlastně Fa tím, že hledá výmluvy  pro připoutání, kterých se není  schopen zbavit.</p>
<div style="text-align: right">
  <p>Li Hongzhi<br>
    26. dubna 1996</p></div>
<h3 id="1_34">Kultivace a práce</h3>
<p>S výjimkou profesionálních praktikujících v klášterech drtivá většina  našich učedníků Falun Dafa praktikuje kultivaci ve společnosti světských lidí.  Studováním a praktikováním Dafa jste nyní schopni brát slávu a vlastní zájmy  zlehka. Nedostatek důkladného pochopení Fa  však dal vznik problému: několik učedníků se vzdalo práce mezi světskými lidmi  nebo odmítli být povýšeni na vedoucí pozice. Toto způsobilo mnoho zbytečného  zlého vlivu na jejich práci a život, což přímo ovlivnilo jejich kultivaci. Někteří  slušní podnikatelé si myslí, že začali brát  peníze zlehka a že podnikání může ublížit jiným a ovlivnit jejich vlastní  kultivaci, a také se svého podnikání  vzdali.</p>
<p>Ve skutečnosti je obsah Dafa velmi hluboký.  Opustit připoutání obyčejných lidí neznamená vzdát  se práce světského člověka. Vzdání se slávy a osobního zájmu neznamená vzdálit  se společnosti světských lidí. Vícekrát jsem zdůraznil, že ti, kteří se  kultivují ve společnosti světských lidí, se musejí přizpůsobit společnosti  světských lidí.</p>
<p>Když se na to podíváme z  jiného pohledu, kdyby se všechny  vedoucí pozice ve společnosti  zaplnily lidmi, jako jsme my, kteří dokáží opustit starost  o svoji vlastní  pověst a osobní zájmy,  jaký obrovský přínos by to lidem přineslo? A co by přineslo společnosti, kdyby převzali  moc chamtiví lidé? Kdyby všichni podnikatelé byli praktikujícími Dafa, jak by  vypadala společenská morálka?</p>
<p>Dafa vesmíru (Buddhův Fa) je  souvislý a úplný, od nejvyšší  úrovně po nejnižší. Měli byste vědět, že běžná lidská společnost je také projevem Fa na určité  úrovni! Kdyby každý studoval Dafa a vzdal se své práce ve společnosti, běžná lidská společnost by zanikla, a spolu s ní i tato  úroveň Fa. Běžná lidská společnost je projevem Fa na nejnižší úrovni a je také  způsobem existence života a hmoty pro Buddhův Fa na této úrovni.</p>
<div style="text-align: right">
  <p>Li Hongzhi<br>
    26. dubna 1996</p></div>
<h3 id="1_35">Oprava</h3>
<p>V současnosti  se podle slov Výzkumné společnosti šíří a studuje na různých místech jako Fa  nebo moje slova následující:  <br>
  <br>
  Pečlivě čtěte Dafa,<br>
    Skutečně kultivujte svůj charakter,<br>
    Usilovně cvičte,<br>
  … atd.</p>
<p>Ve skutečnosti to nejsou moje slova ani nemají hlubší význam – určitě nejsou Fa. Význam &bdquo;pečlivě číst&ldquo;  se velmi liší od mého požadavku na studium Fa. Ve skutečnosti jsem se o čtení  knih velmi jasně vyjádřil v článku &bdquo;Studium Fa&ldquo;, který jsem napsal 9. září  1995. Navíc význam slov &bdquo;pečlivě číst&ldquo; se stal vážnou překážkou pro &bdquo;Studium  Zákona&ldquo;. Odteď musíte věnovat pozornost závažnosti tohoto problému. Mluvil jsem  o důvodu zmizení buddhismu z Indie a ponaučení z toho. Jestliže si v  budoucnosti nebudete dávat pozor, bude to začátek narušování Fa. Buďte opatrní:  když se objeví problém, nesnažte se zjistit, kdo by za to měl nést  zodpovědnost. Místo toho byste měli prověřit své vlastní chování. Nesnažte se  vypátrat, kdo to napsal. Vezměte si z toho ponaučení a buďte v budoucnosti  opatrní.</p>
<div style="text-align: right">
  <p>Li Hongzhi<br>
    28. dubna 1996</p></div>
<h3 id="1_36">Nezměnitelný</h3>
<p>Abychom udrželi Dafa navždy neměnný, zdá se, že je zde stále jeden problém.  Vždy se totiž najdou takoví učedníci, kteří, hnáni svou touhou ukazovat se a  úmyslem být jiní, dělají věci, které rušivě zasahují do Dafa, hned jak vznikne  příležitost. Toto je někdy skutečně vážné. Například v poslední době někdo říká,  že jsem osobně kohosi učil to  nejpodstatnější ve cvičení (ve  skutečnosti jsem pouze opravoval pohyby učedníka, když mě o to požádal). Tím  popírá pohyby cvičení, které jsem učil v různých oblastech za posledních  několik let. Tento člověk dokonce veřejně pozměnil cvičební pohyby Dafa,  zatímco jsem stále nablízku a všichni mají k dispozici videokazetu s  instrukcemi. Řekl studentům, aby nepraktikovali podle videokazety, ale  následovali jeho, a prohlásil, že Učitel má kultivační energii vysoké úrovně,  odlišuje se od svých učedníků  a tak dále. Také řekl učedníkům, aby praktikovali nejprve  podle svých vlastních podmínek a postupně dělali změny v budoucnosti, a  tak podobně.</p>
<p>Od samého počátku jsem učil celý systém cvičení, protože jsem se  obával, že někteří učedníci by do něj mohli dělat svévolné zásahy. Energetický  mechanismus už nikdy není možné změnit, jakmile se zformuje. Tento problém se  může zdát bezvýznamný, ale ve skutečnosti je to začátek vážného poškozování Fa.  Někteří lidé dělají z přechodných pohybů samostatné pohyby a říkají studentům,  aby je dělali určitým způsobem. Dělají to, aby byli odlišní, což s sebou v  současnosti přineslo vážné důsledky na různých místech. Učedníci moji! Mé videokazety s instrukcemi jsou  stále dostupné – proč tyto lidi tak slepě následujete? Dafa je vážný, obrovský  Fa vesmíru. Dokonce  i když z něho poškodíte pouze maličký kousek, bude to mamutí hřích! Jako  kultivující byste měli praktikovat kultivaci otevřeným a důstojným způsobem a  vidět širší perspektivu. Jak by pohyby všech mohly být úplně stejné, bez  nejmenšího rozdílu? Nezaměřujte svoji mysl na takové malichernosti. Pohyby  cvičení pomáhají dosáhnout Dovršení a jistě jsou důležité. Ale místo toho, abyste šli do slepé  uličky, měli byste věnovat více úsilí zlepšování svého charakteru. Popravdě  řečeno, převážná část zasahování do Dafa přichází zevnitř, od samotných  praktikujících. Vnější činitelé mohou ovlivnit  pouze několik jedinců  a nemohou změnit  Fa. Ať v současnosti nebo v budoucnosti, ti, kteří mohou poškodit náš  Fa, nejsou nikdo jiný než naši učedníci. Dávejte pozor! Náš Fa je pevný jako  diamant a neměnitelný. Za žádných okolností a ze žádného důvodu nemůže nikdo  změnit ani jen kousek z pohybů, s nimiž dosahujeme Dovršení. Jinak tento člověk  poškozuje Fa, bez ohledu na to, zda jsou jeho motivy dobré nebo ne.</p>
<div style="text-align: right">
  <p>Li Hongzhi<br>
    11. května 1996</p></div>
<h3 id="1_37">Nedělejte troufalá vyhlášení</h3>
<p>Nedávno koloval takový výraz. A to, když praktikující šíří Dafa a tím  pomohou lidem s předurčeným vztahem získat Fa a začít kultivační praxi, někteří  z těchto praktikujících tvrdí, že spasili lidi. Říkají: &bdquo;Dnes jsem spasil  několik lidí a ty jsi spasil několik lidí,&ldquo; a tak dále. Ve skutečnosti je to Fa, který lidi spasí, a pouze Mistr může  takovouto věc udělat. Vy pouze pomáháte lidem s předurčeným vztahem získat Fa.  Zda mohou skutečně být spaseni, stále závisí na tom, zda mohou pomocí kultivace  dosáhnout Dovršení. Dávejte si pozor: takováto divoká prohlášení mohou pohoršit  Buddhu, úmyslně či neúmyslně. Nevytvářejte si překážky pro svou vlastní  kultivační praxi. V tomto ohledu musíte kultivovat i svoji řeč. Doufám, že to  dokážete pochopit.</p>
<div style="text-align: right">
  <p>Li Hongzhi<br>
  21. května 1996</p></div>
<h3 id="1_38">Probuzení</h3>
<p>Čas na skutečnou kultivaci studováním Dafa je omezen. Mnoho učedníků si  uvědomilo, že musejí pospíchat, a usilovně dělají neustálý pokrok. Někteří  učedníci si však svého času neváží a zaměřují svoji mysl na nepodstatné věci.  Od té doby, co vyšla tato kniha Dafa, <em>Zhuan Falun</em>, mnoho lidí porovnávalo  záznamy mých přednášek s knihou a prohlašovali, že Výzkumná společnost změnila  Učitelova slova. Někteří další řekli, že kniha byla napsána s pomocí toho a  toho, a tím poškodili Dafa. Říkám vám nyní, že Dafa patří mně, Li Hongzhimu. Je vyučován, abych vás spasil,  a pochází z mých úst. Navíc, když jsem učil Fa, nepoužil jsem žádné texty nebo  jiné materiály, pouze kus papíru na zapsání konspektu s několika body, kterým  nikdo jiný nemohl rozumět. Pokaždé, když jsem učil Fa, prezentoval jsem ho z  jiného úhlu a vyjadřoval se podle schopnosti pochopení studentů. Takže pokaždé,  když jsem učil Fa, věnoval jsem se téže věci z jiného pohledu. Tato kniha Fa  navíc představuje povahu vesmíru a je pravým projevem mocného Buddhova Fa. Je  to něco, co jsem původně měl – a  rozpomněl jsem se na to poté, co jsem kultivační praxí dosáhl osvícení. Potom  jsem to zveřejnil v běžném lidském  jazyce a vyučuji to vám, jakož i těm na nebesích, a  tak pomocí Fa napravuji vesmír. Abych kultivaci studentům ulehčil, určil jsem  několik studentů na přepsání obsahu mých přednášek z kazetových nahrávek, bez  toho, aby měnili moje původní slova. To mi potom dali k přepracování. Studenti  potom pouze zkopírovali moje úpravy  nebo je přepsali do počítače, abych mohl dělat další úpravy. Co se týká knihy <em>Zhuan Falun</em>, osobně jsem ji třikrát  upravoval, než byla dokončena a vydána.</p>
<p>Nikdo nikdy neudělal ani malou změnu v obsahu této knihy Dafa. Navíc,  kdo by to mohl udělat? Jsou tři důvody, proč se liší od kazetových nahrávek. Za  prvé, abych pomohl lidem praktikovat kultivaci, zkombinoval jsem mnoho svých  přednášek Fa, když jsem dělal úpravy. Za druhé, když jsem přednášel Fa,  vyučoval jsem podle různých schopností pochopení učedníků a podle situace a  okolností v té době, a proto jsem musel změnit strukturu jazyka, když jsem to  upravoval do knihy. Za třetí, když ho kultivující studují, mohou vzniknout  nedorozumění v důsledku rozdílu mezi mojí řečí a psaným jazykem, takže byly  nutné úpravy. Stále se však zachovala forma a hovorový styl mých přednášek Fa. <em>Zhuan Falun (II. díl) </em>a <em>Vysvětlení obsahu Falun Dafa </em>jsem také  osobně upravil předtím, než byly publikovány. Když jsem psal <em>Zhuan Falun (II. díl)</em>, použil jsem  myšlení na různých úrovních, takže některým lidem se zdá styl psaní jiný a  podivují se nad tím. Ale vždyť tohle nejsou věci obyčejných lidí! Popravdě řečeno, <em>II. díl </em>má zůstat pro budoucí generace,  aby pochopily rozsah úpadku dnešního lidstva a mohly si z toho vyvodit hluboké  historické ponaučení. Kniha <em>Falun Gong</em>,  včetně upravené verze, je pouze přechodným materiálem ve formě <em>qigongu</em>, který má ulehčit lidem  pochopení na počátku.</p>
<p>Poškozování Fa se děje mnohými způsoby, přičemž neúmyslné poškozování  samotnými učedníky je nejtíže objevitelné. Poškozování Šákjamuniho buddhismu  začalo právě takto a ponaučení je hluboké.</p>
<p>Učedníci si musejí pamatovat: všechny texty Falun Dafa jsou Fa, který  jsem učil já, a osobně jsem je prohlédl a upravil. Od této chvíle nikdo nesmí  vybírat něco ze zvukových nahrávek mých přednášek Fa ani z nich sestavovat  textové materiály. Bez ohledu na to, jaké jsou vaše výmluvy, je to stále  poškozování Fa. Toto zahrnuje  takzvané &bdquo;zdůrazňování rozdílů mezi projevem a jeho písemnou podobou&ldquo;, a tak  dále.</p>
<p>Nic ve vývoji kosmických těl nebo ve vývoji lidstva není náhodné. Vývoj  lidské společnosti je uspořádáním historie a je poháněn kosmickým klimatem. V  budoucnosti se bude více lidí ve světě učit Dafa. To není něco, co může udělat  nějaký nadšenec pouze proto, že chce. Pro událost tohoto rozsahu, jak by nebyla  různá uspořádání v minulosti? Ve skutečnosti všechno, co jsem udělal, bylo  uspořádáno před bezpočtem let, a to zahrnuje i to, kdo získá Fa – nic není  náhodné. Ale způsob, jakým se tyto věci projevují, je v souladu s běžnými  lidmi. Ve skutečnosti věci, které mi byly odevzdány mými několika mistry v  tomto životě, jsou  také věcmi, které jsem před několika životy naplánoval, aby je získali. Když  předurčená příležitost přišla, bylo naplánováno, aby mi ty věci odevzdali zpět,  takže jsem si mohl vzpomenout na celý svůj Fa. A tak vám řeknu, že tuto knihu  Fa se neučí pouze ti na lidské úrovni, ale také bytosti na vyšších úrovních.  Protože se obrovský kus kosmického těla odchýlil od povahy vesmíru, musí být  napraven pomocí Fa. Lidstvo je v obrovském vesmíru poměrně bezvýznamné. Země je  pouze smítkem prachu ve vesmíru. Jestliže lidské bytosti chtějí, aby si jich  bytosti na vysokých úrovních vážily, musejí praktikovat kultivaci a také se  stát bytostmi vysoké úrovně!</p>
<div style="text-align: right">
  <p>Li Hongzhi<br>
    27. května 1996</p></div>
<h3 id="1_39">Pevnost Fa</h3>
<p>Za poslední dva roky se v kultivaci praktikujících objevily určité problémy. Pozoroval  jsem situaci kultivace učedníků. Abych  pohotově napravil vznikající problémy, často napíši nějaký krátký článek s  určitým úmyslem (naši učedníci je nazývají &bdquo;jingweny&ldquo; – &bdquo;písma&ldquo;), abych vedl  učedníky v jejich kultivaci. Cílem je zanechat stabilní, zdravou a správnou  cestu pro kultivační praxi Dafa. Budoucí generace po následující tisíce let se  musejí kultivovat způsobem, který jsem jim osobně zanechal, když mají dosáhnout  Dovršení.</p>
<p>Nedávno jsem však viděl sbírku materiálů na cvičebním místě v  Hongkongu, které tam byly přivezeny z jiných míst. Zahrnovaly dva krátké  články, které jsem neměl v úmyslu uveřejnit. To byl vážný a úmyslný pokus  poškodit Dafa! Dokonce i přepisování našich kazetových záznamů vámi samotnými  je nesprávné! Objasnil jsem v článku &bdquo;Probuzení&ldquo;, že neexistuje žádná výmluva  pro něčí přepisování mých slov do písemných materiálů z kazetových záznamů –  toto je poškozování Fa. Mezitím jsem opakovaně zdůrazňoval, že nemůžete dávat  do oběhu své osobní poznámky, které jste si napsali během mých přednášek. Proč  to stále děláte? Co vás k tomu vede? Řeknu vám, že kromě několika mých oficiálně  publikovaných knih a starších krátkých článků s mým podpisem a datem, které  jsou rozesílány do různých oblastí  Výzkumnou společností, všechno opsané bez dovolení je poškozování Fa. Kultivace  je vaše vlastní záležitost, a co chcete, je vaše věc. Světští lidé mají všichni  démonickou povahu i buddhovskou povahu. Démonická povaha začne účinkovat, když  mysl člověka není spravedlivá. Opět vám řeknu, že člověk zvenčí nikdy nemůže  poškodit Fa. Pouze studenti mohou Fa poškodit – pamatujte na to!</p>
<p>Každý krok, který dělám já, Li Hongzhi, slouží na vytvoření neměnného a neporušitelného způsobu pro odevzdávání  Dafa dalším generacím. Takovýto  obrovský Fa neskončí po chvilce popularity. Nemůže být ani drobná odchylka v  bezpočtu následujících let. Chránit Fa svým vlastním chováním je navždy  zodpovědností učedníků Dafa, protože Dafa patří všem vnímajícím bytostem ve  vesmíru, což zahrnuje i vás.</p>
<div style="text-align: right">
  <p>Li Hongzhi<br>
    11. června 1996</p></div>
<h3 id="1_40">Kultivační praxe a nesení zodpovědnosti</h3>
<p>Cílem usilovného a pevného praktikování je dosáhnout Dovršení  co nejdříve. Kultivující je jednoduše ten, kdo odstraňuje připoutání obyčejného člověka.  Učedníci, musíte mít jasno v tom, co děláte!</p>
<p>Protože nesou zodpovědnost vůči Dafa, asistenční centra, hlavní  asistenční centra v rozličných oblastech a Výzkumná společnost mají právo  nahradit kteréhokoliv asistenta nebo vedoucího místního centra. Za rozličných  okolností mohou být osoby na pozicích zodpovědnosti vyměněny. Protože  zodpovědný člověk je v prvé řadě praktikujícím, který se sem přišel  kultivovat, a ne být za něco zodpovědný, měl by být schopen být na pozici  nahoře i dole. To, že dostal  místo se zodpovědností, je pro kultivační praxi, člověk však může dělat  kultivaci i bez toho, aby zastával zodpovědnou pozici. Když se vyměňovaný  člověk neumí přes to dostat, není to způsobeno jeho připoutáním? Není to pro  něj dobrá příležitost, aby se tohoto připoutání zbavil? Když se za těchto  okolností stále nemůže tohoto připoutání zbavit, jasně to říká, že výměna byla  správná. A tak vám, učedníci, připomínám: nebudete schopni dosáhnout Dovršení  bez toho, abyste se vzdali tohoto připoutání.</p>
<div style="text-align: right">
  <p>Li Hongzhi<br>
    12. června 1996</p></div>
<h3 id="1_41">Co dělat s rukopisy písem</h3>
<p>Dafa se nyní učí stále více lidí a jejich počet se zdvojnásobuje každý  týden. Zásoby knih vydavatelů jsou nedostačující, a tak nemohou pokrýt  poptávku. V některých oblastech nebo na  vesnicích proto nejsou knihy přístupné. Někteří studenti se mě ptali, co mají dělat se svými  rukopisnými kopiemi knih Dafa. Mohu vám říci, že za tohoto stavu je v pořádku,  když dáváte kopie <em>Zhuan Falunu </em>nebo jiných textů, které  jste ručně přepsali během svého studia Dafa, těm, kteří jdou do vzdálených  oblastí šířit praxi a Fa. Když je přinesete rolníkům, může to současně snížit  jejich finanční zatížení. Vyžaduje to proto,  aby rukopisy učedníků  byly čitelné, aby jim rolníci  s omezeným vzděláním mohli porozumět. Rukopisné kopie mají stejnou sílu Fa jako  vytištěné knihy.</p>
<div style="text-align: right">
  <p>Li Hongzhi<br>
    26. června 1996</p></div>
<h3 id="1_42">Konference Fa</h3>
<p>Pro učedníky je nezbytné, aby si vzájemně vyměňovali zážitky a  zkušenosti ze své kultivace. Pokud nemají úmysl předvádět se, není problém,  když si vzájemně pomáhají dělat společný pokrok. Některé konference na výměnu kultivačních zkušeností se konaly v různých oblastech, aby se  ulehčilo šíření Dafa. Všechny tyto konference byly vynikající a prospěšné, ve  formě i obsahu. Ale projevy studentů musejí být schváleny asistenčními centry,  aby nevznikl problém politického charakteru – který nemá nic do činění s  kultivační praxí – nebo aby nevznikly nesprávné trendy v kultivační praxi a ve společnosti. Měli bychom se vyhnout i povrchnímu vychloubání, které pochází z  teoretických studií světských lidí. Nikdo by s úmyslem předvádět se neměl  sestavovat články ve formě oficiálních referátů a potom je přednášet na větším  veřejném projevu.</p>
<p>Velké konference na výměnu kultivačních zkušeností, které jsou  organizovány hlavními asistenčními centry na úrovni krajů a měst, by neměly být  rozšířeny na celonárodní úroveň. Národní nebo mezinárodní konference by měla  být organizována Výzkumnou společností a neměla by se pořádat příliš často.  Jedenkrát ročně by mělo stačit (kromě mimořádných případů). Nedělejte  z nich formalitu nebo soutěž,  místo toho ať je to slavnostní konference Fa, která skutečně může přinést pokrok v kultivaci.</p>
<div style="text-align: right">
  <p>Li Hongzhi<br>
    26. června 1996</p></div>
<h3 id="1_43">Dopis hlavnímu asistenčnímu centru Dafa v Shijiazhuangu</h3>
<p>Hlavnímu asistenčnímu centru Dafa v Shijiazhuangu:</p>
<p>Slyšel jsem, že se vaše konference na výměnu kultivačních zkušeností  setkala s překážkami. Jsou pro to tři důvody, ze kterých si jistě vezmete  ponaučení. Tato událost přímo  ovlivnila aktivity Dafa v Pekingu a v celé zemi a bude to mít jistý negativní  dopad na další běžné činnosti Dafa. Myslím, že si to jistě uvědomíte a v  budoucnosti si povedete lépe.</p>
<p>Dodám ještě několik slov o seminářích jistého studenta. V několika vybraných  případech se pořádaly semináře na  potvrzení vědeckého charakteru Dafa za použití vědeckých prostředků, v nichž  vystupovali studenti s nadpřirozenými schopnostmi, aby vědecké a technologické  společenství a akademické kruhy pochopily Dafa. Tito  jednotlivci neměli dávat přednášky studentům, protože by to  nepřineslo nic dobrého a pouze by to způsobilo, že by si noví studenti nebo  učedníci bez pevného pochopení Fa vytvořili připoutání. Ti učedníci, kteří  dobře studují Fa, budou i tak, bez jakékoliv potřeby poslouchat takovéto  přednášky, odhodlaně pokračovat v kultivaci v Dafa.</p>
<p>Chtěl bych ještě něco zdůraznit. Učil jsem Fa dva roky a dal jsem  studentům dva roky na praktikování kultivace. Během těchto dvou let, kdy  učedníci dělali skutečnou kultivaci, jsem nedopustil, aby nějaká událost, která  není spojena se skutečnou kultivací, zasahovala do učedníků, kteří postupně,  krok za krokem procházejí procesem zlepšování, který jsem pro ně sestavil. Když  nejsou projevy přednášeny vědeckým a akademickým společnostem, aby potvrdily  vědeckou povahu Dafa, ale spíše kultivujícím se učedníkům, kteří mají omezený čas, přemýšlejte o tom: mohla by pro  studenty existovat větší překážka? Dokonce se ani se studenty nesetkávám, abych  je nevyrušoval. Studenti se nemohou uklidnit nejméně několik dní poté, co mě  viděli, a toto narušuje uspořádání, která jsem pro ně dal udělat mými Těly  Zákona. Řekl jsem o tomto problému Výzkumné společnosti, ale možná to nebylo  objasněno dotyčnému studentovi. Teď,  když je ta věc za námi, by se nikdo z  vás neměl snažit zjistit, kdo by za to měl být zodpovědný. Myslím, že  hlavním důvodem, proč se to stalo, je to, že jste si to neuvědomili. Ale od  této chvíle si musíte dávat pozor. Vše, co dnes děláme, je na položení základů  pro šíření Dafa během následujícího bezpočtu let a na zanechání dokonalého,  správného a bezchybného způsobu kultivační praxe. Dnes na to poukazuji, ne  abych někoho kritizoval, ale abych opravil způsob kultivační praxe a zanechal  ho budoucím generacím.</p>
<p>Pošlete tento dopis  do asistenčních center ve všech oblastech. </p>
<div style="text-align: right">
  <p>Li Hongzhi<br>
    26. června 1996</p></div>
<h3 id="1_44">Náprava vlastního charakteru</h3>
<p>Jak se kultivace Dafa prohlubuje, mnoho učedníků postupně dosáhlo  osvícení nebo postupného osvícení. Mohou vidět skutečné, nádherné, velkolepé  scény v jiných dimenzích. Učedníci zažívající proces osvícení jsou tak  rozrušeni, že nazývají moje Těla Zákona &bdquo;druhý mistr&ldquo;, nebo berou moje Těla  Zákona jako pravého a nezávislého mistra – toto je nesprávné pochopení. Těla  Zákona jsou projeveným obrazem mé všudypřítomné moudrosti, ale nejsou to nezávislé živé bytosti. Někteří další  učedníci nazývají Falun &bdquo;Učitel Falun&ldquo;. Toto je zcela očividně nesprávné. Falun  je další formou projevu povahy mé síly Fa a moudrosti Dafa – věc příliš  nádherná na to, aby se dala popsat slovy. Falun je projevem podstaty Fa veškeré  hmoty ve vesmíru, od makroskopické úrovně až po mikroskopickou úroveň, a není  to nezávislá živá bytost.</p>
<p>Učedníci moji, když vidíte moje Těla Zákona a Falun, jak pro vás dělají  ty velké, zázračné a velkolepé věci, nesmíte se dívat na moje Těla Zákona a  Falun nebo je chválit pomocí běžného lidského myšlení. Tento druh myšlení je  výrazem nižší kvality osvícení smíšené s nižším charakterem. Popravdě řečeno,  všechny projevené formy jsou konkrétními projevy mého použití obrovské síly Fa  na napravení Fa a spásu lidí.</p>
<div style="text-align: right">
  <p>Li Hongzhi<br>
    2. července 1996</p></div>
<h3 id="1_45">Stručné vysvětlení Shan</h3>
<p>Shan je na různých úrovních a v různých dimenzích projevem povahy  vesmíru. Je také základní povahou Velkých osvícených bytostí. Proto musí  kultivující kultivovat Shan a přizpůsobit se povaze vesmíru, Zhen-Shan-Ren.  Nesmírné kosmické tělo bylo zrozeno z povahy vesmíru, Zhen-Shan-Ren. Učení Dafa  na veřejnosti znovu ukazuje původní povahu živých bytostí ve vesmíru. Dafa je v  dokonalé harmonii: když od sebe oddělíme tři znaky Zhen-Shan-Ren, každý z nich  úplně obsahuje Zhen-Shan-Ren. Je tomu tak proto, že hmota je složena z  mikroskopické látky, která je znovu složena z ještě mikroskopičtější látky –  takto to pokračuje až do konce. Proto se Zhen skládá z Zhen-Shan-Ren, Shan se  skládá z Zhen-Shan- Ren a Ren se také skládá z Zhen-Shan-Ren. Není kultivování Zhen v taoistické škole kultivací  Zhen-Shan-Ren? Není kultivace Shan v buddhistické škole také kultivací  Zhen-Shan-Ren? Ve skutečnosti  se liší pouze ve svých povrchních formách.</p>
<p>S ohledem na samotný Shan, když se projevuje v lidské společnosti,  mohou někteří světští lidé, kteří jsou připoutáni k běžné lidské společnosti,  položit společenskou otázku běžného člověka: &bdquo;Kdyby se každý učil Dafa a  praktikoval Shan, jak bychom si poradili s nepřátelskými vpády nebo válkami  proti nám?&ldquo; Vlastně jsem už řekl v <em>Zhuan  Falunu</em>, že vývoj lidské společnosti je poháněn vývojem kosmického klimatu.  Jsou tedy potom lidské války náhodné? Oblast s velkým množstvím karmy nebo  oblast, kde se lidské mysli pokazily, je určitě nestabilní. Jestliže má být  národ skutečně ctnostný, musí mít málo karmy; jistě potom nebudou proti němu žádné války. Takto je to proto, že to  principy Dafa zakazují, protože povaha vesmíru vládne všemu. Není třeba se  obávat, že by byl ctnostný národ napaden. Povaha vesmíru – Dafa – je přítomna  všude a zahrnuje celé kosmické tělo, od makroskopické úrovně po mikroskopickou  úroveň. Dafa, který učím dnes, nevyučuji pouze lidem na Východě, ale současně i  lidem na Západě. Tamější laskaví lidé by také měli být spaseni. Všechny národy, které by měly vstoupit do další, nové historické epochy,  získají Fa a zlepší se jako celek.  Není to pouze věc jednoho národa. Morální standard lidstva se také vrátí ke  standardu původní lidské povahy.</p>
<div style="text-align: right">
  <p>Li Hongzhi<br>
    20. července 1996</p></div>
<h3 id="1_46">Dodatek k „Nápravě vlastního charakteru“</h3>
<p>Poté, co jsem řekl, že &bdquo;Těla Zákona a Falun nejsou nezávislé živé  bytosti&ldquo;, se někteří studenti ptali, zda to neprotiřečí tomu, co se uvádí v <em>Zhuan Falunu</em>: &bdquo;Mysl a myšlenky [Těl  Zákona] ovládá jejich hlavní bytost. Avšak samotné Tělo Zákona je stejně tak  úplným, nezávislým a skutečným jednotlivým životem.&ldquo; Myslím, že je to kvůli slabému pochopení Fa. Těla Zákona není možné porovnávat s nějakým plně  samostatným životem, protože jsou záměrným projevem síly a moudrosti mistrova  obrazu a myšlenek. Jsou schopna uskutečnit všechno sama, podle vůle osoby  mistra. Učedníci si prohlédli pouze druhou větu a přehlédli první: &bdquo;Mysl a  myšlenky [Těl Zákona] ovládá jejich hlavní bytost.&ldquo; Těla Zákona tedy nemají jen  nezávislý a úplný obraz bytosti mistra, ale i jeho charakter. Mohou sama  uskutečnit všechno to, co by udělal mistr osobně, zatímco obyčejná bytost není  řízena nikým. Když lidé vidí Těla Zákona, zdají se jim být úplnými, nezávislými  a reálnými samostatnými bytostmi. Jednoduše řečeno, moje Těla Zákona jsou ve  skutečnosti mnou.</p>
<div style="text-align: right">
  <p>Li Hongzhi<br>
    21. července 1996</p></div>
<h3 id="1_47">Buddhovská povaha a démonická povaha</h3>
<p>Ve velmi vysoké a velmi mikroskopické dimenzi vesmíru existují dva  různé druhy látek. Jsou dvěma formami materiální existence, projevené nejvyšší  povahou vesmíru, Zhen-Shan- Ren, na určitých dimenzionálních úrovních ve  vesmíru. Pronikají určitými dimenzemi odshora  dolů, a z mikroskopické úrovně až po makroskopickou. S projevy Fa na různých  úrovních, čím nižší úroveň, tím větší rozdíl v projevech a variacích těchto  dvou odlišných látek. Ve výsledku  to vyvolává to, co taoistická škola nazývá principy <em>yin </em>a <em>yang </em>a Taiji. Když klesáme dále do nižších  úrovní, tyto dva druhy látky  s různými vlastnostmi budou stát čím dál více proti sobě a toto dává  vznik principu vzájemného rození a vzájemného potlačování.</p>
<p>Pomocí vzájemného rození a vzájemného potlačování se objevují dobrota a  zkaženost, správné a nesprávné, dobré a zlé. Potom, co se týká živých bytostí,  jsou-li Buddhové, jsou i démoni, jsou-li lidé, jsou i duchové – toto je  očividnější a komplikovanější ve společnosti světských lidí. Kde jsou dobří  lidé, jsou i zlí, kde jsou nesobečtí, jsou i sobečtí, kde jsou otevření lidé,  tam jsou i omezení lidé. Co se týká kultivace, kde jsou lidé, kteří v ni věří,  tam jsou ti, kteří nevěří, kde jsou  ti, kteří mohou být osvíceni, tam  jsou ti, kteří nemohou, kde jsou  lidé pro ni, jsou i proti ní  – toto je lidská společnost. Kdyby každý  mohl praktikovat kultivaci, být k ní osvícen a věřit v ni, lidská společnost by  se změnila na společnost bohů. Lidská společnost je pouze společností lidských  bytostí a není dovoleno, aby přestala existovat. Lidská společnost bude existovat navždy. Proto je normální, že jsou lidé,  kteří jsou proti.  Bylo by nenormální, kdyby nikdo nic nenamítal. Bez duchů, jak by se lidé  mohli znovu narodit jako lidé? Bez  existence démonů by člověk nebyl schopen kultivovat buddhovství. Bez trpkosti  by nemohlo být štěstí.</p>
<p>Když se lidé snaží něčeho dosáhnout, setkají se s překážkami přesně  kvůli existenci principu vzájemného rození a vzájemného potlačování. Pouze když dosáhnete toho, co chcete, pomocí trpkého  úsilí a překonáte překážky, shledáte, že to není lehce získáno, vážíte si toho,  co jste získali, a cítíte se šťastně. Jinak, kdyby neexistoval princip  vzájemného rození a vzájemného potlačování, a mohli byste dosáhnout všeho bez  námahy, cítili byste se životem unuděni a chyběl by vám pocit štěstí a radosti  z úspěchu.</p>
<p>Každý druh látky nebo života ve vesmíru je složen z mikroskopických  částic, které vytvářejí větší částice, a ty potom vytvářejí povrch látek. V  mezích, kde platí tyto vlastnosti věcí, které se skládají ze dvou druhů látky,  všechna látka a život má taktéž duální povahu. Například železo a ocel jsou  tvrdé, ale oxidují, když je zakopeme do země. Keramika a porcelán na druhé  straně neoxidují, když je zakopeme do země, ale jsou křehké a lehce rozbitelné.  Totéž platí pro lidské bytosti, které vlastní současně buddhovskou povahu a  démonickou povahu. Co člověk dělá bez morálních závazků a omezení, má  démonickou povahu. Kultivování buddhovství je odstraňování vaší démonické  povahy a posilování a zvětšování vaší buddhovské povahy.</p>
<p>Buddhovská povaha člověka je Shan a projevuje se jako soucit, myšlení  na druhé před konáním a schopnost vydržet utrpení. Démonická povaha člověka je  krutost a projevuje se jako zabíjení, loupení a okrádání, sobeckost, zlé  myšlenky, zasévání neshod, vyvolávání problémů šířením fám, žárlivost, podlost,  hněv, lenost, incest a tak dále.</p>
<p>Povaha vesmíru, Zhen-Shan-Ren, se na různých  úrovních projevuje různými  způsoby. Tyto dva různé druhy látek v rámci určitých úrovní vesmíru také mají na rozličných úrovních  různé formy projevu. Čím nižší úroveň, tím je zřejmější vzájemný  protiklad a tedy odlišení dobrého a zlého. Ctnostné se stane ctnostnějším a  zkažené zkaženějším. Dvojaká povaha stejného fyzikálního předmětu se také stane komplikovanější a proměnlivější. Přesně  to měl Buddha na mysli,  když řekl: &bdquo;Všechno má buddhovskou povahu.&ldquo; Ve skutečnosti má všechno i  démonickou povahu.</p>
<p>Přece však je vesmír charakterizován Zhen-Shan-Ren, a stejně tak i  společnost světských lidí. Tyto dva druhy  látek, o kterých jsem hovořil,  nejsou nic jiného než dva druhy  látek, které existují odshora dolů, od mikroskopické úrovně po makroskopickou,  po lidskou společnost, a jsou odzrcadleny v živých bytostech a hmotě a mohou v  nich způsobit dvojakou povahu. Ale  život a hmota odshora až dolů, po lidskou společnost, se skládá z bezpočtu  druhů látek od mikroskopické úrovně až po makroskopickou.</p>
<p>Jestliže lidstvo nebude dodržovat lidské morální standardy, společnost  vstoupí do nekontrolovatelného chaosu, s přírodními neštěstími a lidskými  katastrofami. Jestliže se kultivující pomocí  kultivace nezbaví své démonické povahy, jeho kultivační energie bude v hrozném  nepořádku a nedosáhne ničeho nebo bude následovat démonickou cestu.</p>
<div style="text-align: right">
  <p>Li Hongzhi<br>
    26. srpna 1996</p></div>
<h3 id="1_48">Velké odhalení</h3>
<p>Velký počet učedníků  nyní dosáhl nebo se chystá  dosáhnout Dovršení. Jak slavnostní je pro  lidskou bytost dosáhnout Dovršení! Nic na tomto světě nemůže být úžasnější,  velkolepější a nádhernější. V tom případě musejí být na každého praktikujícího  při kultivaci kladeny přísné požadavky. Navíc, postoupení do každé vyšší úrovně  je uskutečněno pevným dosažením jejích standardů. Co se týče celkové situace,  učedníci Dafa jsou způsobilí, ale jsou také nějací lidé, kteří jdou s proudem s  různými připoutáními, kterých se nezbavili. Navenek také říkají, že je Dafa  dobrý, ale ve skutečnosti nepraktikují kultivaci. To se děje především tam, kde  je všeobecné ovzduší takové,  kde každý říká, že Dafa je dobrý, protože každý – od horní společenské  třídy po obyčejné lidi – o něm mluví dobře. Některé vlády o něm také říkají dobré věci a veřejnost to opakuje. Kdo je  potom upřímný? Kdo pouze opakuje hlasy jiných? Kdo na něj pěje chválu,  a přitom ho ve skutečnosti poškozuje? Když změníme situaci  v lidské společnosti a obrátíme všeobecné klima, uvidíme, kdo bude stále  říkat, že je Dafa dobrý, a kdo změní  názor. Nestane se takto najednou všechno naprosto jasné?</p>
<p>Od události s deníkem <em>Guangming </em>až  po dnešek hrál každý učedník Dafa nějakou úlohu: někteří byli rozhodnuti se  poctivě kultivovat, někteří psali bez výhrad úřadům kvůli pověsti Dafa, někteří  vystoupili proti nespravedlnosti způsobené nezodpovědnou zprávou. Jsou však i  tací, kteří si uprostřed složitých  situací nekultivovali své nitro,  ale zapojili se do rozkolu, čímž udělali současnou situaci  ještě složitější. Někteří se dokonce přestali kultivovat, protože měli strach,  že to poškodí jejich vlastní pověst a zájmy. Další ještě rozšiřovali fámy bez  jakéhokoliv ohledu na stabilitu Dafa, a zhoršovali činitele, které poškozují  Fa. Je také velké množství klíčových kontaktních osob v různých oblastech,  které analyzovaly situaci Dafa s nezdravým zvykem pozorování společenského  vývoje, zvykem, který se vytvořil během let politického boje. Při hledání  souvislostí mezi jednotlivými problémy, které vznikly v různých oblastech,  vyvodily, že se vynořila jistá společenská tendence, a tak ji úmyslně oznámily  učedníkům. Přestože pro to byly různé důvody, mohlo něco poškodit Fa vážněji?  Ba co hůře, někteří lidé rozvířili problémy vytvářením fám svou démonickou  povahou, jako by situace už nebyla dost chaotická.</p>
<p>Dafa patří vesmíru a proniká až dolů do lidské společnosti. Když je  vyučován Fa této velikosti, jak by něco mohlo být mimo plán? Není to, co se  stalo, zkouškou charakteru učedníků Dafa? Co je kultivace? Když vy řeknete, že  je to dobré, já řeknu, že je to dobré, a každý řekne, že je to dobré, jak  můžete vidět srdce člověka? Pouze v kritické chvíli můžeme vidět jeho srdce.  Když nenechá odejít určité připoutání, mohl by se dokonce odvážit zradit Buddhu  – mohl by to být malý problém? Někteří lidé byli vystrašeni. Ale čeho jste se  báli? Učedníci moji! Neslyšeli jste mě říci, že když člověk uspěl v kultivaci  arhatství, klopýtl, protože si ve svém srdci vyvinul strach? Každé lidské  připoutání musí být odstraněno, bez ohledu na to, co to je. Někteří učedníci  řekli: &bdquo;Čeho se obávat? Mé tělo tu stále bude sedět, i když mi useknou hlavu.&ldquo;  Když je porovnáte, je na pohled jasné, jak dobře se kultivují. Samozřejmě,  některé klíčové kontaktní osoby se obávají o bezpečnost Dafa, a to je něco jiného.</p>
<p>Chceme pouze to, aby ti učedníci, kteří nepraktikují kultivaci  usilovně, viděli své nedostatky, aby ti, kteří pouze jdou s proudem, byli zviditelněni, odhalit ty,  kteří skrytě poškozují Fa, a umožnit skutečným učedníkům dosáhnout Dovršení.</p>
<div style="text-align: right">
  <p>Li Hongzhi<br>
    28. srpna 1996</p></div>
<h3 id="1_49">Kultivační praxe není politika</h3>
<p>Někteří učedníci nejsou spokojeni se společností a politikou. Učí se  náš Dafa s tímto silným připoutáním, které neopouštějí. Dokonce se pokoušejí  využít náš Dafa pro vstup do politiky – čin zrozený z nečestné mysli, který znesvěcuje  Buddhu a Fa. Když toto uvažování neopustí, jistě nedosáhnou Dovršení.</p>
<p>Ve svých přednáškách jsem opakovaně zdůraznil, že forma lidské  společnosti, bez ohledu na sociální a politický systém, je předurčena a  stanovena nebesy. Kultivující se nemusejí starat o záležitosti v lidském světě,  natož se zapojovat do politických bojů.  Není to, jak s námi společnost zachází, zkoušení srdcí  praktikujících? Neměli bychom se zapojovat do politiky.</p>
<p>Taková je forma naší kultivační praxe Dafa. Nebudeme se spoléhat na  žádné politické síly doma nebo ve světě. Tito vlivní lidé nejsou kultivující,  takže jistě nemohou zastávat žádná zodpovědná místa v našem Dafa – ať už čestná  nebo skutečná.</p>
<p>Učedníci moji, nezapomeňte, že my děláme opravdovou kultivační praxi!  Měli bychom opustit běžné lidské starosti o pověst, zisk a city. Mají podmínky  společenského systému něco do činění s vaší kultivační praxí?  Dosáhnout Dovršení můžete pouze, když jste opustili všechna svá připoutání a  žádná z nich nezůstala. Kromě vykonávání své práce poctivě se praktikující  nebude zajímat o politiku nebo politickou moc jakéhokoliv druhu, jinak vůbec  není mým učedníkem.</p>
<p>Jsme schopni umožnit našim praktikujícím získat Fa a dosáhnout Pravého  ovoce, tak jako jsme schopni naučit lidi, aby byli ohleduplní ve společnosti –  toto je dobré pro stabilitu lidské společnosti. Dafa však není vyučován kvůli  lidské společnosti, ale proto, abyste dosáhli Dovršení.</p>
<div style="text-align: right">
  <p>Li Hongzhi<br>
    3. září 1996</p></div>
<h3 id="1_50">Zodpovědná osoba je také praktikujícím</h3>
<p>Lidé zodpovědní za naše asistenční centra v různých oblastech jsou  těmi, kdo mohou bez stížností tvrdě pracovat pro Dafa. Ale zdá se, že mnoho z  těchto lidí mezi sebou navzájem nevychází dobře, takže jejich vzájemná  spolupráce selhává. Toto velmi poskvrnilo obraz Dafa v myslích lidí. Někteří se mě ptali:  &bdquo;Je to proto, že tito lidé nejsou schopni dělat svoji práci?&ldquo; Já říkám, že  takto by to řekl světský člověk. Rozhodujícím důvodem je to, že vy jako  koordinátoři a pomocní koordinátoři center jste kultivujícími, kteří také mají  připoutání, která nedokážete opustit, a potřebujete prostředí, abyste se jich  zbavili. Ale když se mezi zodpovědnými osobami objeví rozpory, používáte  většinou výmluvu jako &bdquo;nespolupracuje v práci&ldquo; nebo &bdquo;pracuji pro Dafa&ldquo;, abyste  to odsunuli bokem, místo abyste využili tuto dobrou příležitost na hledání  uvnitř a zlepšení se. Protože jste se nezbavili svých připoutání a nezlepšili  jste se, problém se bude v budoucnu znovu opakovat. Toto bude jistě zasahovat  do vaší práce pro Dafa. Nevíte, že rozpory mezi zodpovědnými osobami jsem  zařídil pro vás, abyste se zlepšili? Vy však používáte svoji práci pro Dafa na  skrývání připoutání, ve kterých jste se měli zlepšit, ale nezlepšili jste se.  Utíkáte ke mně ve své mysli, když se problémy stanou příliš vážnými na  překonání. Víte, co si tehdy myslím? Nemůžete dosáhnout Dovršení bez zlepšení  svého charakteru jen proto, že jste koordinátorem centra a pracujete pro Dafa.  Dokonce i učedník si může uvědomit, že si charakter zlepšuje v jakémkoliv sporu  – proč si to tedy nedokáže uvědomit koordinátor centra? Abyste se zlepšili, vaše srdce musí být pohnuto, když se objeví  problémy, jinak to nepůjde. Práce pro Dafa je také dobrou příležitostí na  zlepšení vašeho charakteru!</p>
<p>Proč jsem tento článek napsal právě pro vás? Protože každý váš čin a  každá vaše věta přímo ovlivňují studenty. Když se vám ve vaší kultivaci daří,  bude se vám dařit v šíření Fa ve vašem okolí a studentům se bude dařit lépe v  jejich kultivaci. Když tomu tak není, uškodíte Fa. Protože jste elitou Dafa na  úrovni světských lidí, nemohu vás nechat pouze pracovat bez dosažení Dovršení.</p>
<div style="text-align: right">
  <p>Li Hongzhi<br>
    3. září 1996</p></div>
<h3 id="1_51">Co je kultivační praxe?</h3>
<p>Když se mluví o kultivační praxi, mnozí lidé si myslí, že kultivační  praxe je pouze provádění nějakých cvičení, sezení v meditaci a naučení se  nějakých zaklínadel, která je potom mohou přeměnit na Bohy nebo Buddhy, nebo  jim umožní dosáhnout Taa. Toto ve skutečnosti není kultivační praxe, ale pouze  praktikování kvůli pozemským schopnostem.</p>
<p>V náboženství je kultivaci věnováno mnoho pozornosti a říká se tomu  &bdquo;kultivace chování&ldquo;. To potom  vede k jinému extrému. Mnich  nebo mniška se pokouší usilovně  odříkávat posvátné knihy a  považuje osobní znalost posvátné knihy za prostředek k dosažení Dovršení.  Popravdě řečeno, když byli na tomto světě Buddha Šákjamuni, Ježíš a Lao-c&rsquo;,  nebyly žádné posvátné knihy – byla pouze skutečná kultivace. Co tito ctihodní  mistři vyučovali, bylo na vedení kultivační praxe. Později si následovníci  připomenuli jejich slova, vložili je do knih a nazvali je posvátnými knihami.  Postupně začali studovat buddhistickou filozofii a teorie Dharmy. Na rozdíl od  toho, jak tomu bývalo za dob těchto ctihodných mistrů – kdy lidé skutečně  praktikovali kultivaci a používali jejich učení jako návod ke své kultivaci –  tito lidé místo toho berou studium  náboženských textů a učenost za kultivační praxi.</p>
<p>Toto je lekce z historie. Učedníci, kteří praktikují kultivaci ve Falun  Dafa, si musejí pamatovat, že Fa absolutně není možné brát jako obyčejné lidské  vědní odvětví nebo něco na studium pro mnichy, ale že je na skutečné  praktikování kultivace. Proč vám říkám, abyste studovali, četli a učili se nazpaměť <em>Zhuan Falun</em>? Aby vedl vaši kultivaci! Ti, co pouze cvičí a nestudují Fa, vůbec nejsou učedníky  Dafa. Pouze když studujete Fa a kultivujete své srdce a mysl, a navíc používáte  cvičení jako prostředek k dosažení Dovršení, skutečně se od základu měníte,  zlepšujete si charakter a zvyšujete si úroveň; toto je možné nazvat skutečnou  kultivační praxí.</p>
<div style="text-align: right">
  <p>Li Hongzhi<br>
    6. září 1996<br clear="all">
  </p>
</div>
<h3 id="1_52">Dafa bude navěky čistý jako diamant</h3>
<p>Náboženství se nemůže míchat s politikou, jinak budou jeho  představitelé nutně zaměstnáni  světskými problémy. Slovy se jakoby budou dožadovat toho, aby lidé byli dobří a  vrátili se do čisté země, ale v srdci budou samé zlo a pokrytectví. Určitě  budou usilovat o slávu a osobní zájem. Světští  lidé touží po moci, přestože  sláva je velkou  překážkou na cestě k  Dovršení. Tito lidé se jistě postupně stanou představiteli zlého náboženství.  Protože cílem náboženství je učit lidi, aby byli dobří, aby se nakonec mohli  vrátit do svých nebeských rájů, principy, které káží, musejí být vyšší  než ty v lidské  společnosti. Když se použijí  na politiku v lidském světě,  je to nejvážnější porušení nebeských principů. Jak by Bohové a Buddhové mohli  být hnáni lidskými připoutáními, aby se zapletli do špinavých politických  záležitostí a bojů o moc v lidské společnosti? Toto dělá lidská bytost, když je  hnána svou démonickou povahou. Takovéto náboženství bude určitě použito vládami  na zapojení se do násilí a zahájení náboženských válek, a tím se stane zlým  náboženstvím, které škodí lidstvu.</p>
<p>Nepřijatelná je taktéž existence &bdquo;celonárodního náboženství&ldquo;. Za prvé,  může to lehce pozměnit náboženské nauky a omezit je na teorie běžné lidské  společnosti. Za druhé, náboženství se lehce může stát politickým nástrojem,  který poskvrní obraz Buddhova Fa. Za třetí, vedoucí představitelé náboženství  se stanou politiky, což způsobí úpadek náboženství, čímž se z něj stane zlé  náboženství.</p>
<p>Falun Dafa není náboženství, ale budoucí generace ho budou za  náboženství považovat. Cílem jeho vyučování je poskytnout lidem vedení při  kultivaci, a ne založit náboženství. Může  existovat velké množství lidí učících se Dafa,  ale není dovoleno obrátit všechny občany národa na přívržence a přinutit  každého účastnit se jednotných činností kultivační praxe. Kultivace Dafa je  vždy dobrovolná. Nikdy nikoho nenuťte účastnit se kultivační praxe.</p>
<p>Nikdy a v žádném případě nesmí být Dafa v budoucnosti použit na nějaké  politické cíle. Dafa může zlepšit lidská srdce a tím upevnit společnost. Ale  Dafa se v žádném případě nevyučuje, aby udržoval věci lidské společnosti.  Učedníci, pamatujte si, že bez ohledu na to, kolik tlaku může být v budoucnosti  od politických a jiných sil, Dafa nesmí být nikdy použit politickými silami.</p>
<p>Nikdy se nepleťte do politiky ani nezasahujte do státních záležitostí. Skutečně se kultivujte  a staňte se dobrými. Udržujte Dafa čistý, nezměněný a neporušitelný jako  diamant a potom bude existovat navždy.</p>
<div style="text-align: right">
  <p>Li Hongzhi<br>
    7. září 1996</p>
</div>
<p>Další porozumění</p>
<div style="text-align: center">***<br>
</div>
<br>
<br>
<hr>
<h2><a id="slovnik"></a>Slovník pojmů</h2>
<div id="obsah2">
  <ol>
    <li><sup><a id="1" href="#c1">↑ </a></sup>Překládá se také jako nauka o středu či doktrína středu.</li>
  </ol>
</div>
</div>

<br><div style="text-align: right"><a href="#obsah" class="back-to-top">Jít na Obsah</a><br></div>
</div>

</body></html>